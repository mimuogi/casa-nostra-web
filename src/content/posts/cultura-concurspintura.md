---
title: Llíria celebrarà el Concurs de pintura ràpida a l'aire lliure “Pintor José Manaut” 2025 el pròxim 4 d'octubre
author: Carlos Castillo
date: 19/09/2025
tags: cultura
---

## Les inscripcions es poden realitzar prèviament o el mateix dia del certamen

L'octava edició del Concurs de pintura ràpida a l'aire lliure “Pintor José Manaut” se celebrarà enguany el pròxim 4 d'octubre. El certamen, organitzat per la Regidoria de Cultura de l'Ajuntament de Llíria, ha obert ja el termini d'inscripció previ a través del correu agendalliria@gmail.com. També es podrà formalitzar el mateix dia del concurs entre les 8.00 i les 10.00 hores, a l'ajuntament.

Les persones participants hauran de reflectir en les seues obres el paisatge, la vida dels carrers edetans, la seua gent, cultura i costums. L'estil i la tècnica seran lliures, i hauran de fer els treballs in situ en els espais públics del municipi, i entregar-los abans de les 13.30 hores.

El certamen concedirà un primer premi dotat amb 700 euros, un segon de 500 euros i un tercer 300 euros. L’entrega de guardons es realitzarà eixe mateix dia, al voltant de les 14.00 hores, en l'edifici de Ca la Vila.  

![ VII concurs de pintura rápida ](/assets/continguts/recursos/20250919-Cartell.jpg "VII concurs de pintura rápida")
