---
title: La Guàrdia Civil incorpora nous efectius a la Caserna Principal de Llíria
author: Carlos Castillo
date: 14/08/2025
tags: noticia
---

## L'alcalde Paco Gorrea s'ha reunit amb el comandant de la Companyia de la comarca del Camp de Túria


El comandant en cap de la Guàrdia Civil de la Companyia de Llíria, **José Antonio Romero**, s'ha reunit amb l'alcalde **Paco Gorrea** i l'edil de Protecció Ciutadana, **Francesc Fombuena**, per a presentar-los els nous efectius que s'estan incorporant a la Caserna Principal de la capital del Camp de Túria.

Està previst que al llarg de les pròximes setmanes s'augmente progressivament el catàleg del lloc de Llíria fins a **14 agents més**, entre els quals s'inclouen dos nous tinents que també van assistir a la trobada entre els responsables municipals i els de la Benemèrita. 

L'alcalde **Paco Gorrea** ha destacat “l'esforç del Govern d'Espanya per a incrementar els efectius de la Guàrdia Civil a la nostra ciutat, la qual cosa permetrà reforçar la seguretat ciutadana amb més presència policial, com també estem fent des de l'Ajuntament de Llíria per a desenvolupar el pla estratègic de gestió de personal amb la finalitat d'ampliar la plantilla de la Policia Local”.


![ La Guardia Civil amb el alcalde i els regidors de foment i seguretat ciutadana ](/assets/continguts/recursos/20250814-reuniónGuardiaCivilLlíria.jpg "La Guardia Civil amb el alcalde i els regidors de foment i seguretat ciutadana")