---
title: Un primer grup de 26 persones del Pla d'Ocupació Estatal Dana s'incorpora a l'Ajuntament de Llíria
author: Carlos Castillo
date: 10/06/2025
tags: noticia
---

## La resta començara a treballar el pròxim mes de setembre

L'Ajuntament va rebre el dilluns dia 9 al primer grup de **26 persones** que treballaran en el Consistori, durant **6 mesos**, a través del Pla d'Ocupació Estatal per a la recuperació dels danys causats per la dana. El mes de setembre s'incorporarà un altre amb altres tantes desocupades per a completar el total de les **52 previstes** en la convocatòria.

Este programa està subvencionat amb **609.000 euros** pel **Ministeri de Treball i Economia Social**. Els nous treballadors municipals faran tasques de **reconstrucció** i **rehabilitació** de diferents zones danyades pels efectes de la Dana al terme municipal, com a camins rurals, zones forestals, camps agrícoles, aqüífers i accessos a disseminats i urbanitzacions.

Les persones seleccionades reuneixen diversos perfils per a desenvolupar estos treballs. Així, s'inclouen peons i oficials de jardins, obres i camins, així com personal per a exercir la funció de coordinació tècnica i administrativa.

L'alcalde **Joanma Miguel** i el regidor de Foment Econòmic, **Paco Gorrea**, han donat la benvinguda este matí als nous treballadors. L'edil de l'àrea ha destacat que “es tracta d'una convocatòria de foment de l'ocupació molt diversa quant als perfils sol·licitats, que ens ajudaran a avançar en la recuperació de totes les infraestructures del nostre terme danyades per la dana”.

![ Foto del consistori amb els 28 treballadors recín incorporats ](/assets/continguts/recursos/20250610-planempleodanaLlíria.jpg "Foto del consistori amb els 28 treballadors recín incorporats")


