---
title: Lliria marxa contra la violència de gènere
author: Carlos Castillo
date: 26/11/2024
tags: noticia
---

## L’acte ha conclòs amb la lectura del manifest institucional del 25N enfront del ajuntament

Més de 400 persones han participat en la VI marxa **“Llíria Lliure de Violència contra la Dona”**, que s’ha celebrat avui amb motiu del Dia Internacional per a l’Eliminació de la Violència contra les Dones. La campanya del 25N porta enguany per lema “La força d’una, la veu de totes”.

La desfilada reivindicativa ha estat encapçalada per representants de la Corporació municipal i s’hi han sumat també associacions de dones, centres educatius i altres entitats de la societat civil del municipi. El recorregut pels principals carrers de la població ha conclòs a la plaça Major amb la lectura d’un **manifest institucional** d’aquesta jornada.

Amb aquesta acció, Llíria vol manifestar el seu **rebuig total a la violència de gènere** en totes les seues formes, el compromís per a **l’eliminació d’aquesta lacra social** i la responsabilitat per una **societat més igualitària**.


![Cap de la marxa el 25N a Llíria](/assets/continguts/recursos/20241126-marxa-25N.jpg "Cap de la marxa")






