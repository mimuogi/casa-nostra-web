---
title:"Visit Llíria" organitza una nova edició d’“Amare Et Sapere”
author: Carlos Castillo
date: 05/02/2026
tags: cultura
---

## Torna per Sant Valentí el programa de visites guiades al patrimoni local, amb música i gastronomia


Amb motiu de la celebració de Sant Valentí, l'Ajuntament, en col·laboració amb la Federació del Comerç de Llíria, ha organitzat la sexta edició del programa de visites turístiques “Amare et Sapere: Enamorats del patrimoni”.

Segons ha explicat l'edil de Turisme, Paco García, “el pròxim dissabte 14 febrer i diumenge 15, en horari d'11.00 a 14.00 hores, "Visit Llíria" oferirà dos jornades de rutes pel patrimoni local amenitzades amb música, i exclusives per a parelles que podran conéixer els espais arquitectònics i monumentals que hi ha al municipi”.

A més, García ha assenyalat que les parelles participants en el programa “Amare et Sapere” “rebran un val descompte de 10 euros per a poder gaudir d'un dinar en un dels establiments hostalers de la Federació del Comerç adherits a esta acció turística”.

Les inscripcions ja estan obertes en el web i App municipal. Les places són limitades!

![ Cartell Amare Et Sapere ](/assets/continguts/recursos/20260205-santvalenti.jpg "Cartell Amare Et Sapere")