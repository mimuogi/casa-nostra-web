---
title: Més de 300 persones participen aquest any en la Sant Silvestre 
author: Carlos Castillo
date: 28/12/2024
tags: noticia
---

## L'edició d'aquest any va destinar la recaptació dels dorsals als municipis afectats per la DANA

En un gran ambient festiu, més de **300 persones** van participar el passat 28 de desembre en una nova edició de la **Sant Silvestre de Llíria** que organitza la **Regidoria d’Esports**, una carrera solidària que aquest any va recaptar 430 euros entre dorsals i donacions, que seran destinats als municipis afectats per la DANA.

El popular i divertit esdeveniment de les festes de Nadal es va desenvolupar sobre un **circuit urbà de 3 quilòmetres**, amb sortida i meta a la Plaça Major, i amb els corredors passejant les seues disfresses i barrets de Nadal per tota la ciutat. 

Però no tot va ser córrer, perquè després de finalitzar la carrera es va poder gaudir a la plaça de l'ajuntament d'un "picoteo" per respondre les forces, i immediatament va començar **l'entrega dels premis**: La corredora **Martina Blesa** va ser la guanyadora en la **categoria femenina**, mentre que **Víctor Gálvez** va acabar, en primer lloc, en la **masculina**. A més, es van concedir premis a les disfresses més originals, tant individuals com col·lectives, i al grup de corredors més nombrós. Totes les persones guanyadores, a part d'un diploma, van rebre un val de compra de la Federació del Comerç de Llíria.

![Foto abans de l'eixida de la carrera](/assets/continguts/recursos/20241228-Eixida-SantSilvestre.jpg "Foto abans de l'eixida de la carrera")