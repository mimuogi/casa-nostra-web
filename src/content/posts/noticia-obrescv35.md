---
title: Els ponts de la CV-35 en la Rambla 1a a Llíria estaran operatius al 100% en breu
author: Carlos Castillo
date: 15/04/2025
tags: noticia
---

## La Conselleria de Medi Ambient, Infraestructures i Territori anuncia que les obres “avancen a bon ritme” després d'una inversió de 1,6 milions d'euros en el seu reforç

L'alcalde **Joanma Miguel**, juntament amb el conseller de Medi Ambient, Infraestructures i Territori, **Vicente Martínez Mus**, han visitat al costat dels equips tècnics i regidors de la Corporació municipal, les obres de reforç de les estructures dels ponts d'ampliació realitzats per la concessionària** “Autovia del Túria” en la CV-35 al seu pas per la Rambla 1a**.

Esta via ha estat pràcticament al 50% de la seua capacitat des d'agost de 2023, quan a través les accions preventives d'inspecció d'estructures, que duu a terme periòdicament l'empresa concessionària, es va proposar una millora en el reforç dels nous ponts construïts en este llit públic. I mentrestant, s'ha reduït un dels seus carrils.

Al llarg de 2024, es van redactar els projectes de les obres a executar, i al novembre, la Conselleria, a través de la concessionària, va iniciar els treballs de reforç i adequació a la normativa vigent dels taulers dels viaductes que creuen la rambla i que donen continuïtat a la via de servici de la CV-35.

Actualment, l'Autovia del Túria té més de 50 quilòmetres de tram concessional i es constitueix com a eix vertebrador de la província de València, connectant la ciutat amb la seua àrea metropolitana, així com amb els municipis de l'interior.

A més, l'alcalde ha remarcat “la transcendència d'esta infraestructura que dona accés directe a una de les grans àrees industrials de la Comunitat, com és el **Polígon de Carrasses**, on s'han situat grans firmes i empreses del sector tecnològic i de producció, tant nacionals com internacionals”. Per part seua, el conseller ha destacat la importància d'este eix de connexió, ja que “per esta autovia circulen més de 100.000 vehicles al dia en l'àrea metropolitana i 15.000 vehicles per dia en els trams més allunyats”.

**Reforç de l'estructura**
L'alcalde, juntament amb el regidor de Mobilitat Sostenible, han estat mantenint un contacte directe amb la Conselleria per a saber l'estat de solucions previst, la redacció de projectes i, ara, l'execució de les obres per a reforçar l'estructura d'este tram de via en el terme municipal de Llíria, treballs que la Conselleria ha avançat que estaran finalitzats prompte i es podrà obrir novament el carril actualment sense servici.

Des del consistori s'agraeix la celeritat amb la qual s'han abordat i escomés els treballs de reforç, amb la finalitat de garantir la seguretat i integritat d'estes grans infraestructures.

![ El conseller, junt al alcalde i regidors, en el pont en obres ](/assets/continguts/recursos/20250415-obrescv35.jpg "El conseller, junt al alcalde i regidors, en el pont en obres")

 