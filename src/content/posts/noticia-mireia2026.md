---
title: Mireia Fernández i Leire Sánchez, triades falleres majors de Llíria per a l'any 2026
author: Carlos Castillo
date: 10/06/2025
tags: noticia
---

## Estaran acompanyades per Edgar García com a president infantil

**Mireia Fernández Lull**, de la comissió Avinguda dels Furs i voltants, ha sigut triada com a fallera major de Llíria per a 2026, després del sorteig entre les dues candidates presentades que s'ha celebrat esta vesprada a Ca la Vila. La nova reina de la festa a la capital del Camp de Túria estarà acompanyada per **Leire Sánchez Muela**, també dels Furs, com a fallera major infantil, i **d'Edgar García Salvador** de Plaça de Pedralba, com a president infantil.

Així, Junta Local Fallera ha nomenat hui les persones que seran les màximes representants de les Falles a la localitat edetana durant el pròxim exercici.

L'acte ha comptat amb la presència de l'alcalde **Joanma Miguel**, la regidora de Festes **Mª José Llopis** i representants de la Corporació municipal, les falleres majors de Llíria 2025 **Arantxa Redondo** i **Marta Boscá**, el president infantil **Cesc Gea**, i la presidenta de Junta Local, **Enri Fitos**, que repeteix un any més en el càrrec.

L'alcalde de Llíria, **Joanma Miguel**, ha felicitat les noves representants del col·lectiu faller al municipi i les seues corts, i els ha desitjat que “gaudeixen totes juntes d'esta apassionant aventura en la qual viuran moment molt emotius i únics”.


![ Fotos del acte ](/assets/continguts/recursos/20250610-FFMM2026cortesconcorporación.jpg "Fotos del acte")

![ Fotos del acte ](/assets/continguts/recursos/20250610-FFMM2025y2026.jpg "Fotos del acte")
