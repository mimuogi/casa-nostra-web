---
title: Una fuga de combustible d’un camió obliga a tallar el centre de Llíria
author: Carlos Castillo
date: 23/02/2026
tags: noticia
---

## La caiguda de gasoil a la plaça Nou d’Octubre, a conseqüència d’un colp que ha danyat el dipòsit, activa un dispositiu de seguretat


Una fuga de combustible d’un camió ha obligat a tallar el trànsit al centre de Llíria, després que el vehicle patira una col·lisió amb un objecte que ha provocat danys en el dipòsit de combustible. El vessament s’ha produït a la plaça Nou d’Octubre, generant una situació de risc potencial.

Davant els fets, efectius de la Policia Local de Llíria i dels Bombers s’han personat de manera immediata al lloc de l’incident. La Policia Local ha procedit al tall del trànsit per garantir la seguretat, mentre que els bombers han realitzat una primera intervenció ràpida per descartar qualsevol perill.

Com a mesura preventiva, s’ha escampat serradura i terra sobre el combustible vessat amb l’objectiu d’evitar possibles riscos de combustió i facilitar la seua absorció. La zona ha quedat acordonada fins a la completa retirada del combustible i la neteja de la calçada.

![ Imatge ](/assets/continguts/recursos/20260223-gasoil1.jpg "Imatge")

![ Imatge ](/assets/continguts/recursos/20260223-gasoil2.jpg "Imatge")