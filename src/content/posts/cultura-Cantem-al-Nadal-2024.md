---
Title: El Festival de Cors “Cantem al Nadal” 2024 reuneix prop de 500 persones
author: Carlos Castillo
date: 19/12/2024
tags: cultura

##La trobada musical ha conclòs amb el cant conjunt del nadalenc tradicional de Llíria “Nyo Maria/ Nyo Pasquala”.

Prop de 500 persones es van reunir el passat 18 de decembre per participar en el **Festival de Cors “Cantem al Nadal”** que organitza anualment la Regidoria de Cultura de l’Ajuntament de Llíria. El teatre de la Unió Musical ha acollit aquesta trobada musical, que enguany celebrava la seua 20a edició i és un dels actes fixos en l’agenda nadalenca de la capital del Camp de Túria.

L’esdeveniment ha comptat amb la presència de les corals del **CIEM Unió Musical, Col·legi Francisco Llopis, Col·legi Santa Ana, CEIP Sant Vicent Ferrer, Cor l’Alegria del CEIP Sant Miquel,** així com del **Centre Ocupacional “El Prat”** i el **Cor Batukarang de l’Associació Pentagrama-Músics Solidaris Sense Fronteres**.

Els cors participants en aquesta trobada musical i inclusiva han interpretat un repertori de cançons nadalenques d’arreu del món. Com és costum, el Festival “Cantem al Nadal” 2024 ha conclòs amb el cant conjunt del nadalenc tradicional de Llíria **“Nyo Maria/ Nyo Pasquala”** i de **“Campana sobre campana”**.

L’alumnat i el professorat de totes les corals han rebut un **detall commemoratiu** per la seua participació en aquest esdeveniment nadalenc, que ha estat **elaborat** per les persones usuàries del **Centre Ocupacional “El Prat”**.

![Coro de la Unió Musical](/assets/continguts/recursos/Coro-CIEM-Unió-Musical.jpg "Coro de la Unió Musical")
![Coro Colegio Francisco Llopis](/assets/continguts/recursos/Coro-Colegio-Francisco-Llopis.jpg "Coro colegio Francisco Llopis")
![Coro Colegio Santa Ana](/assets/continguts/recursos/Coro-Colegio-Santa-Ana.jpg "Coro Colegio Santa Ana")
![Coro Colegio Sant Miquel](/assets/continguts/recursos/Coro-CEIP-Sant-Miquel.jpg "Coro Colegio Sant Miquel")
![Coro El Prat con el colegio Sant Miquel](/assets/continguts/recursos/Coro-COM-El-Prat-y-Sant-Miquel.jpg "Coro Centro ocupacional El Prat")
![Coro Batukarang](/assets/continguts/recursos/Coro-Batukarang.jpg "Coro Batukarang")
![Coro Colegio Sant Vicent Ferrer](/assets/continguts/recursos/Coro-CEIP-Sant-Vicent-Ferrer.jpg "Coro Colegio Sant Vicent Ferrer")