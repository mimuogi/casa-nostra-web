---
title: UN MONSTRUO VIENE A VERME
author: Sibilino
date: 22/12/2024
tags: esport
---
## El Nadunet Refitel Bàsquet Llíria acomiada l'any amb victòria a Benicarló

El duel entre el **Maderas Sorlí Benicarló** i el **Nadunet Refitel Bàsquet Llíria** marcava el tancament de l'any en la jornada 12 de la **Segona FEB**. L'encontre va reunir un gran nombre d'aficionats edetans que no van voler perdre's l'ultima cita de 2024. Amb el desplaçament organitzat pel club, l'equip va comptar amb el suport d'una afició que va omplir les grades de **Benicarló** amb una marea groga i negra que va fer-se sentir des del primer minut, creant un ambient màgic en territori castellonenc.

El partit va estar carregat d'emoció, especialment per **Alejandro Rivas**, qui tornava a la pista que havia estat la seua casa la temporada pasada. I no va decebre. Amb **18 punts** i **5 rebots**, **Rivas** es va convertir en el **MVP** de la vesprada, liderant els edetans cap a una victòria treballada.

L'inici de l'encontre va estar marcat per la igualtat. El primer quart va finalitzar amb un ajustat **14-17** a favor del **Llíria**, mostrant un intercanvi constant de cistelles. **Kandulu** va destacar a la pintura amb **9 rebots**, 5 d'ells ofensius, oferint segones oportunitats crucials per als nostres.

Al segon quart, el **Benicarló** va respondre amb contundència. Gràcies a una defensa intensa i transicions ràpides, van aconseguir capgirar el marcador amb un parcial de **25-19**, arribant al descans amb un lleuger avantatge de **39-36**. Els edetans, tot i la pressió local, van mantenir-se en el partit gràcies a l'encert de **Rivas** i la direcció de **Josep Pérez**.

Va ser al tercer quart quan el **Llíria** va exhibir el seu millor bàsquet. Amb una actuació espectacular de **Josep Pérez**, qui va encadenar triples decisius, els visitants van signar un parcial de **11-27**, posant-se clarament per davant. La defensa edetana va tancar les opcions del **Benicarló**, deixant-los sense resposta i obrint una escletxa que seria definitiva.

En l'ultim quart, el **Benicarló** va intentar reaccionar amb un parcial de **16-13**, però el treball defensiu del Llíria i la gestió del temps van assegurar el triomf final amb un marcador de **66-76**. Amb aquesta victòria, el **Nadunet Refitel Bàsquet Llíria** tanca l'any en segona posició amb un rècord de **10-2**, a tan sols un partit del lider.

Els aficionats que van viatjar amb l'autobús del club van celebrar una victòria que consolida l'equip com un clar aspirant a l'ascens. El **CEB Llíria** tornarà a la competició el **dissabte 4 de gener** a les **18.30 h**, rebent a **l'Ibersol CB Tarragona** al **Pla de l'Arc**, on buscaran continuar amb la seua bona dinàmica i seguir pressionant al primer classificat.

L'infern groc i negre tornarà a vibrar en un 2025 que es preveu emocionant. On cantarem per sempre: bàsquet **Llíria**! 💛🖤

