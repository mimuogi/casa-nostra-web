---
title: Daniel Ponce, guanyador del premi Jaume I 2024
author: Carlos Castillo
date: 14/10/2024
tags: noticia
---

## El guardonat nadador va rebre el premi Jaume I de la Vila de Llíria en honor a la seua trajectòria

Amb motiu de la celebració del Dia de la Comunitat Valenciana, el nadador **Daniel Ponce Jiménez** va estar distingit el passat 9 d'octubre, a Ca la Vila, amb el **Premi Jaume I de la Vila de Llíria 2024**. L'Ajuntament de Llíria ha volgut reconéixer així la seua destacada trajectòria en l'àmbit de la natació.

L'esportista va començar la seua carrera als 6 anys, al **Club de Natació de Llíria**, on ràpidament va començar a destacar en proves de llarga distància en piscina. Als 17 anys, va afrontar les seues primeres competicions d'ultradistància, en les quals aviat es convertiria en un especialista. Al llarg de la seua carrera, ha aconseguit nombrosos triomfs i ha ocupat les primeres posicions en competicions tant nacionals com internacionals. Entre elles, destaca la prova competitiva més extensa del món, que se celebra al **riu Ganges de l'Índia**, amb un recorregut de 81 quilòmetres. la qual va nedar en la seua última participació amb un propòsit solidari, recaptant fons per a la investigació contra el càncer. La corporació municipal i els assistents a l'acte varen poder veure imatges i vídeos d'aquesta última prova, que es van retransmetre durant el mateix.

L'alcalde **Joanma Miguel**, en lliurar-li el guardó en nom de l'Ajuntament de Llíria, ha destacat a Ponce com un "model d'inspiració per a moltes persones. I més enllà dels nombrosos títols que ha aconseguit, és important ressaltar que ha portat sempre amb orgull el nom de Llíria i de la Comunitat Valenciana més enllà de les nostres fronteres".

"El nadador també és un referent en l'esport valencià i simbolitza el caràcter identitari de la nostra regió, sempre disposat a afrontar els reptes més extraordinaris, amb un gran potencial per contribuir, dia a dia, a una societat millor i més justa", ha afegit l'alcalde en aquest acte institucional del 9 d'Octubre.



![Daniel Ponce i la coporació municipal](/assets/continguts/recursos/danielponceilacorporaciomunicipal.jpg "foto despres de la entrega del premi amb els regidors")











