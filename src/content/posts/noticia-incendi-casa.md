---
title: Dos ancians i la cuidadora se salven de l’incendi de la seua casa a Llíria
author: Carlos Castillo
date: 16/04/2025
tags: noticia
---

## Un incendi declarat en ple centre de Llíria ha afectat un habitatge que va quedar calcinat

Un **incendi** en un habitatge situat prop de l’encreuament entre el **carrer Major** i el **carrer de la Puríssima** va alarmar els veïns el passat **dimecres dia 9 a la nit**. El foc, que es va iniciar presumptament en un quadre de llums, va provocar una explosió que es va sentir més enllà dels carrers adjacents. Alguns testimonis asseguren que fins i tot van notar com tremolaven les llums de casa seva.

Fins al lloc dels fets es va desplaçar una patrulla de la **Policia Local**, que va intervenir per evitar que el foc afectés diversos vehicles estacionats davant de l’habitatge. Poc després, a les 21:34 hores, hi van arribar dues dotacions de bombers dels parcs de l’Eliana i Paterna per controlar la situació.

Les flames, visibles des del carrer, van cridar l’atenció de desenes de veïns i curiosos que es van concentrar a la zona per observar el succés. A l’interior de l’habitatge, de planta baixa i dues altures, es trobaven dues persones grans i la seva cuidadora.  Afortunadament, van poder **sortir il·leses** per la porta del darrere abans de l’arribada dels serveis d’emergència.




