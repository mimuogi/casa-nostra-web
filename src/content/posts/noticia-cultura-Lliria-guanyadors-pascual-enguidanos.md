---
title: Llíria ja té els guanyadors del X certamen literari “Pascual Enguídanos-George H. White”
author: Carlos Castillo
date: 09/12/2024
tags: cultura
---

## L'Ajuntament va otorgar el passat dia 5 els premis del concurs que organitza per homenatjar el reconegut escriptor de la localitat.


L'Ajuntament de Llíria ha fet públics, aquesta tarda, els resultats del **X Certamen Literari de relats curts “Pascual Enguídanos-George H. White”**, que organitza la **Xarxa Municipal de Biblioteques**.

El guanyador en la modalitat de castellà ha estat **Carlos Sáez Castillo** per l’obra **Ciudad Nenúfar**, mentre que la finalista ha estat **Maite Esteve Gil** amb **Fiambre de cafetería**.

Pel que fa a la categoria de valencià, el primer premi ha recaigut en **Isabel Tadeo Pla** per **Descens al Helheim, el regne dels morts**, i el finalista ha estat **José Miguel Maicas Prats** amb **El tren fantasma**.

L’alcalde de Llíria, **Joanma Miguel**, ha fet entrega dels guardons d’aquesta edició de 2024. El primer premi, en cadascuna de les categories, estava dotat econòmicament amb 800 euros, mentre que les persones finalistes han rebut 400 euros.

En aquesta desena edició del certamen “Pascual Enguídanos-George H. White” s’han presentat un total de **61 relats en castellà i 7 en la categoria de valencià**.

L'Ajuntament de Llíria convoca anualment aquest concurs amb l’objectiu d’homenatjar la memòria de l’il·lustre escriptor de la localitat que li dóna nom i que està considerat el pioner de les novel·les de ciència-ficció a Espanya. Aquesta iniciativa serveix per divulgar la seva obra i fomentar la creació literària i la lectura del gènere amb temàtica d’aventures.

![Foto dels premiats junt al alcalde i al tinent alcalde](/assets/continguts/recursos/20241209-premiados-Pascual-Enguídanos.jpg "Foto dels premiats")
