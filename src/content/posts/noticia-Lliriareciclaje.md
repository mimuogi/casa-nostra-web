---
title: Llíria se suma a la campanya d'Ecoembes “El Repte del Reciclatge”
author: Carlos Castillo
date: 01/05/2025
tags: noticia
---

## Diferents accions conscienciaran sobre la separació correcta dels residus i es donarà un premi en metàl·lic al municipi més reciclador que s'entregarà a les ONG seleccionades

La campanya **“El Repte del Reciclatge”** va aplegar el passat dia 24 a Llíria amb la finalitat de sensibilitzar a la població de la importància del reciclatge per a la cura del medi ambient i del planeta. La Conselleria de Medi Ambient, Infraestructures i Territori, en col·laboració amb el Consorcio Valencia Interior i Ecoembes, l'organització sense ànim de lucre que porta 25 anys cuidant el medi ambient i impulsant el reciclatge d'envasos a Espanya, uneixen sinergies en esta iniciativa en la qual participen els 61 municipis valencians que integren el Consorcio.

L'alcalde **Joanma Miguel**, i la regidora de Gestió de Residus, **Mª Cruz García**, varen visitar este matí la carpa d'Ecoembes, situada al carrer Pla de l’Arc, on se celebra cada dijous el mercat ambulant. Des d'este enclavament, l'equip interactuarà els **pròxims 15 i 22 de maig** amb la ciutadania i resoldrà tots els seus dubtes sobre els envasos que s'han de depositar en els contenidors groc i blau. D'esta manera, es pretén fomentar el compromís de separar i reciclar correctament les llandes, brics i envasos de plàstic en el contenidor groc, així com el paper i el cartó en el contenidor blau.

Ho faran a través d'activitats lúdiques i d'educació ambiental, així com de xarrades informatives i de sensibilització dirigides a les associacions Pentagrama i Tyrius, i el Centre Ocupacional “El Prat” de Llíria.

Economia circular i solidaritat es donen la mà en “El Repte del Reciclatge”. Es tracta d'un concurs entre municipis que formen part del Consorcio Valencia Interior per a incrementar, gràcies a la labor de conscienciació de l'equip d'Ecoembes, l'ús del contenidor groc en almenys un 10% de mitjana durant els dos mesos posteriors a la campanya, en comparació amb les dades del mateix període de l'any 2024. Si Llíria és el municipi guanyador, la dotació en metàl·lic del premi, **6.000 euros**, s'entregarà a Càritas i a l'Associació Espanyola Contra el Càncer.

Les accions de la campanya persegueixen la interacció amb la ciutadania i les associacions i entitats locals perquè també siguen partícips i impulsores de la iniciativa, amb l'objectiu d'arribar al nombre més gran possible de persones i llars, i multiplicar els resultats d'augmentar la separació correcta dels residus i fer possible el seu posterior reciclatge.

Al costat de Llíria, la campanya recorrerà la província de València fins al **pròxim 31 de maig** visitant les poblacions de Chiva, l’Eliana, Bétera, Buñol, Nàquera, La Pobla de Vallbona, Requena, Riba-roja de Túria, Utiel, Vilamarxant i Villar del Arzobispo.

![ Alcalde i regidors al estand de la iniciativa ](/assets/continguts/recursos/20250509-campanya-reto-reciclaje.jpg "Alcalde i regidors al estand de la iniciativa")
 
