---
title: Llíria recupera el seu "trenet"
author: Carlos Castillo
date: 26/12/2024
tags: noticia
---

## Es restableix la connexió de Llíria amb la resta de la xarxa de Metrovalència

El passat dimarts 24 de desembre es va **restablir la circulació ferroviària** en el tram que connecta les estacions de Paterna i Llíria, pertanyent **a la Línia 2** de Metrovalència. Aquesta havia interromput el servici des del passat 29 d'octubre a causa de les destrosses i els danys provocats per la DANA en tota la xarxa de trens. Sumat a les obres de millora de la línia que ja s'estaven portant a terme en eixe moment i que les pluges van demorar, la connexió ferroviària entre València i Llíria no s'ha pogut restablir fins quasi dos mesos després. 

El metro torna ja a operar amb normalitat, connectant de nou la capital del Camp de Túria amb parades com Benaguasil, La Pobla de Vallbona i l'Eliana, junt amb la resta de la xarxa de Metrovalència. A més cal mencionar les **millores**, ja que ara aquesta línia comptara amb un **baixador nou** situat a Fuente del Jarro, destinat a millorar la connectivitat de la zona industrial, **i dos kilòmetres de carrils duplicats** per ampliar la freqüència i la velocitat dels metros en tota la línia.

Amb la reobertura del nostre tram ferroviari, els **autobusos alternatius** que han estat prestant servici fins ara **deixaran de funcionar**, donant pas al restabliment total del funcionament habitual del metro en aquesta línia. Des de Casa Nostra vos convidem a consultar els horaris actualitzats.

![Estació de Llíria](/assets/continguts/recursos/20241228-foto-metrovalencia-lliria.jpg "Estació de Llíria")

