---
title: Ja hi ha guanyador per als 1000 euros de la Federació de Comerç
author: Carlos Castillo
date: 23/01/2025
tags: noticia
---

## Francisco Frontera guanya el premi de la campanya de Nadal de la Federació de Comerç de Llíria

La passat dimarts 14 es va fer entrega del **Premi de 1.000 euros** a **Francisco Frontera**, guanyador de la nova campanya de Nadal organitzada per la Federació de Comerç de Llíria. Aquesta iniciativa, que buscava incentivar les compres en els comerços locals durant les festes, ha tingut una gran acollida entre la ciutadania.

Per a participar en el concurs, els clients havien d’omplir un passaport amb tres segells i tres tiquets de compra de comerços diferents adherits a la campanya. Una vegada completat, el passaport s’havia de dipositar en les urnes situades en Viatges Llíria, Caixa Popular i el Mercat Municipal.

El sorteig es va celebrar el passat 7 de gener, en un acte públic que va tenir lloc als partidors i que es va retransmetre en directe a través d’Instagram, per tal de garantir la transparència del procés. En aquesta ocasió, Francisco Frontera va ser anunciat com el guanyador del premi, consistent en un xec de 1.000 euros.

Aquest, tinguent que ser gastat exclusivament en els comerços locals adherits a la campanya, va ser consumit aquest dia 24 en un acte on el guanyador, acompanyat de la seua dona, la filla i la neta varen visitar els comerços associats a la Federació de Comerç de Llíria per a canviar el xec regal, acompanyat ademés pels representants de l'associació de comerç, **Rosalia Casse** vicepresidenta, **Miguel Rodríguez** secretari, i amb els representants de l'ajuntament, l'alcalde **Joanma Miguel** i la regidora de comerç **María José Llopis**.

Des de la Federació de Comerç han valorat molt positivament l’èxit d’aquesta iniciativa, que no només ha dinamitzat les compres nadalenques sinó que també ha destacat la importància de fer costat al comerç de proximitat, clau per a l’economia local.

![Francisco Frontera rebent el xec](/assets/continguts/recursos/20250125-Fedeco-1000.jpg "Francisco Frontera rebent el xec")



