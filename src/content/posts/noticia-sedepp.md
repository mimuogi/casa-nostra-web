---
title: Pena màxima per vandalitzar la façana de la seu del PP
author: Carlos Castillo
date: 18/02/2025
tags: noticia
---

## L'autor de les pintades va ser ràpidament localitzat gràcies a les càmeres de seguretat de la zona

El Jutjat de Primera Instància de Llíria ha condemnat l'autor de les pintades a la façana de la seu del Partit Popular de la localitat a una pena de tres mesos de multa, a raó de deu euros al dia, i haurà de pagar al PP un total de 123 euros pel cost dels danys. El Ministeri Fiscal demanava la pena màxima —tres mesos de presó i una multa de 10 euros/dia— per al responsable de les pintades amb missatges amenaçadors com “assassins”, “manipular” i “Mazón assassí”, a més del pagament dels desperfectes.

El jutge entén que els fets relatats per la denunciant són constitutius d’un delicte lleu. A més, la denúncia del Partit Popular venia corroborada per la documentació present en els autos, consistent en fotogrames extrets de les gravacions de càmeres de seguretat adjacents al lloc dels fets on es veia a l'imputat realitzant les pintades.

Els fets van ocórrer el passat mes de novembre al local de treball i reunió dels populars edetans. Davant el que va succeir, el PP va presentar una denúncia al lloc de la Guàrdia Civil de Llíria perquè fos investigat i es localitzara el responsable. La ràpida actuació d'aquesta va permetre identificar l'autor, que ha estat portat davant la justícia.

![Seu vantalitzada del PP](/assets/continguts/recursos/20250218-sede-pp.jpg "Seu vandalitzada del PP")
