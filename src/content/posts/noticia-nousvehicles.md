---
title: La Policia Local incorpora 4 nous vehicles al seu parc mòbil
author: Carlos Castillo
date: 07/09/2025
tags: noticia
---

## Es destinaran tant a la Unitat Rural com a les tasques en el nucli urbà


La flota automobilística de la Policia Local de Llíria comptarà amb **4 nous vehicles**. L'alcalde **Paco Gorrea** i l'edil de Protecció Ciutadana, **Francesc Fombuena**, han formalitzat hui la recepció d'estos cotxes que, al costat de l'adquisició del **transport OMAC** i la **inversió en motos** de l'any passat, completen la renovació del parc mòbil del Cos.

D'esta manera, la Policia Local disposarà de vehicles d'última generació i equipats amb tot el material necessari i complements específics per a fer front a l'acompliment de les seues tasques i els servicis d'emergències. Dos dels cotxes estaran destinats a la Unitat Rural i dos desenvoluparan les seues funcions principalment en el nucli urbà.

L'alcalde **Paco Gorrea** ha manifestat que “continuem invertint en equipament i en recursos humans per a facilitar la labor dels nostres agents, una inversió que sempre s'ha traduït en una millora de la seguretat als nostres carrers i que tenim previst continuar reforçant de manera contínua”.

Amb l'adquisició d'estos nous vehicles, l'Ajuntament de Llíria busca enfortir la capacitat operativa de la Policia Local, dotant-la de vehicles més segurs, resistents i qualitativament superiors als actuals, en línia amb les normatives vigents i les millors pràctiques en seguretat pública. El contracte contempla, a més, un manteniment integral que garanteix la reposició i substitució dels vehicles en cas d'avaries o sinistres.

Finalment, el regidor **Francesc Fombuena** ha volgut destacar que la inversió “reflecteix el compromís de l'actual Govern municipal amb la millora i modernització contínua dels recursos policials destinats a la seguretat ciutadana”.


![ El alcalde i els regidors junt als nous vehicles ](/assets/continguts/recursos/20250907-nuevosvehículospolicíalocal.jpg "El alcalde i regidors junt als nous vehicles")


![ OMAC:Oficina móvil d'atenció ciutadana ](/assets/continguts/recursos/20250907-02nuevosvehículospolicíalocal.jpg "OMAC: Oficina móvil d'atenció ciutadana")
