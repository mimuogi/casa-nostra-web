---
title:La Falla Avinguda dels Furs celebra l’exaltació de les seues Falleres Majors i Presidents en un emotiu acte
author: Carlos Castillo
date: 23/01/2025
tags: noticia
---

## L'acte realitzat al teatre de la banda primitiva va comptar amb una gran assistència 

El passat dissabte dia 18, el Teatre de la Banda Primitiva va acollir **l’acte d’exaltació de les Falleres Majors i Presidents de la Falla Avinguda dels Furs**. L’esdeveniment, que va comptar amb una gran assistència, es va convertir en una celebració plena d’emoció i simbolisme faller.

Durant la cerimònia, es van presentar oficialment les Falleres Majors, acompanyades pels presidents de la comissió, en un moment que va arrencar els aplaudiments del públic assistent. Així van ser presentades la fallera major infantil **Edurne García**, el president infantil **Adrián Lagares** y la Fallera Major **Mireia Fernández**. La vetlada va estar marcada per les mostres d’afecte, les paraules de suport i els regals que van oferir les altres comissions falleres i diverses entitats de la ciutat, en un gest de germanor i reconeixement.

Hem pogut tindre unes paraules amb **Mireia Fernández**, Fallera Major. 

**Mireia que ha suposat per a tu poder ser representant  de la teua falla?** 

- Per a mi poder ser la representant de la falla ha sigut complir un somni que tenia des de molt xicoteta. Sempre he tingut l'estima per aquesta festa gràcies a la meua àvia, però els meus pares pensaven que seria el que és típic dels xiquets de "apunta'm a açò que m'agrada" i després als dies sé et passava. Al final van entrar en raó i ací estic, quasi deu anys després sent Fallera Major en un orgull increïble

**Imaginem per tant que aquest acte haurà significat moltíssim per a tu...**

- L'acte de presentació jo diria que és dels més importants, és on oficialment ja t'imposen la banda que t'acredita amb el càrrec. Per a mi va ser un dia de nervis complets, però amb molta emoció, a més, poder imposar les bandes de Cort d'Honor a les meues amigues va ser molt emotiu per a totes.

**Voldries dedicar unes paraules per a la teua comisio i els teus companys representants?**

- A la meua comissió, espere que aquest any gaudeixen quasi igual o més que jo d'aquestes falles amb mi, sé que seran un suport en la gran setmana que ens espera. A Edurne, Adrián i Juanjo, que no em podria haver fet més il·lusió compartir aquest càrrec amb ells, fem molt bona dupla els quatre i junts passarem la millor setmana de les nostres vides.

Amb aquest acte, la Falla Avinguda dels Furs i els seus representants donen el tret d’eixida al seu any faller amb entusiasme i il·lusió, preparant-se per a viure unes falles inoblidables.

![Tots els fallers i falleres del 2025 al escenari](/assets/continguts/recursos/20250124-exaltacio-furs.jpg "Tots els fallers i falleres del 2025 al escenari")