---
title: Un afonament al carrer Duc de Llíria obliga a tallar el trànsit momentàniament
author: Carlos Castillo
date: 20/01/2026
tags: noticia
---

## Les brigades municipals i tècnics d’Aqualia treballen per determinar les causes del col·lapse del ferm, possiblement relacionat amb una fuga d’aigua


Un afonament de la calçada s’ha produït aquest matí al carrer Duc de Llíria, a l’altura del carrer Sant Vicent de Paül. Els fets s’han produït després que, en els últims dies, el carrer mostrara senyals preocupants d’afonament. Quan les brigades d’obres i serveis han intervingut i han perforat el terreny amb un compressor per avaluar la situació, el sòl ha acabat de cedir definitivament.

Segons les primeres hipòtesis, l’afonament podria estar relacionat amb una possible fuita d’aigua que, amb el pas del temps, hauria anat debilitant l’estructura de la carretera fins a provocar el col·lapse del terreny, que ha acabat fent cova.

Davant la situació, les autoritats municipals han procedit al tancament del carrer per motius de seguretat, mentre es treballa per esbrinar l’origen del problema. En l’actuació estan participant les brigades municipals juntament amb especialistes de la companyia Aqualia, que col·laboren en les tasques d’inspecció. S’ha utilitzat una excavadora per retirar tot el material possible i així poder determinar amb precisió la causa de l’afonament.

A moments d'ara està pensant-se a realitzar un tapament provisional per no tallar el tràfic fins que els especialistes identifiquen l'origen exacte del problema, i després executar un tancament definitiu amb el problema totalment solucionat. 

![ Afonament al carrer Duc de Llíria ](/assets/continguts/recursos/20260120-afonament1.jpg "Afonament al carrer Duc de Llíria")

![ Afonament al carrer Duc de Llíria ](/assets/continguts/recursos/20260120-afonament2.jpg "Afonament al carrer Duc de Llíria")