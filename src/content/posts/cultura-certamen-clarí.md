---
title: La Banda Primitiva participarà en el Certamen de Bandes de Música de València
author: Carlos Castillo
date: 02/02/2025
tags: cultura
---

## "El Clarí" ha formalitzat la seua inscripció per a la pròxima edició del certamen internacional,  que se celebrarà el pròxim mes de juliol

L'Ateneu Musical i d'Ensenyament Banda Primitiva va formalitzar a finals de gener la seua inscripció per l'edició número 137 del Certamen Internacional de Bandes de Música (CIMB) "Ciutat de València", que se celebrarà en el Cap i Casal el pròxim mes de juliol.

La Junta Directiva ha decidit emprendre, de nou, “el repte musical» amb la intenció de tornar a aquest certamen. “Sempre és positiu assistir a aquestes competicions perquè és una manera de continuar millorant i de motivar tant als músics com als socis de la nostra societat”, explica el president de la societat, **José Luis Pérez Veses**.

La Primitiva cerca participar en el CIBM València només tres anys després de la seua última participació, en 2022, quan va aconseguir el primer premi a la Secció d’Honor i altres cinc guardons, entre ells això de Millor Banda de tota la competició.

“Hem decidit no esperar massa temps per a inscriure’s de nou, una opinió que també comparteix Pedro, el nostre director -, afirma el vicepresident i responsable Artístic, **Migue Cerezo**-, perquè pensem que les grans bandes valencianes no podem estar una dècada sense concórrer en aquesta mena de competicions”.

L'agrupació va estar sense inscriure’s a aquesta competició durant onze anys; la seua anterior participació, amb victòria inclosa, va anar en 2011. En aquesta ocasió, a l’espera de confirmar-se els participants per part de l’organització, la Banda Primitiva tornaria al certamen un any i mig després de renovar la direcció de l’agrupació i amb **Pedro Vicente Alamà** com a director titular.

La Primitiva presentarà la **Simfonia nº3, Die Apokalypthische**, de **Thomas Trachsel**, com a obra de lliure elecció, amb la interpretació dels seus dos primers moviments, amb una versió autoritzada *ex profeso* per al Clarí pel creador de l’obra. A més, ha seleccionat com a obra de presentació el pasdoble Del **Perelló a Catarroja** de **José Calixto Serrano**.

![Foto de la Banda Primitiva](/assets/continguts/recursos/20250202-banda-primitiva.jpg "Foto de la Banda Primitiva")
