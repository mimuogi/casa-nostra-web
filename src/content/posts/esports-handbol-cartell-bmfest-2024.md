---
title: El Club Balonmano Llíria celebrarà el BM Llíria Fest aquest mes
author: Sibilino
date: 02/12/2024
tags: esport
---

El **Club Balonmano Llíria** ja es prepara per a una de les jornades més esperades de l’any: el **BM Llíria Fest**. L’esdeveniment tindrà lloc el **dissabte 21 de desembre** al pavelló municipal **Pla de l'Arc** i reunirà tota la família del club en una celebració carregada d’activitats, sorpreses i, per descomptat, molt d’handbol.

La festa començarà a les **17:00 hores** amb la **presentació oficial** de tots els equips del club, una oportunitat única per conéixer i reconéixer els jugadors i jugadores que representen el **Balonmano Llíria** en les diferents categories. A continuació, a les **18:30 hores**, els assistents podran gaudir de la tradicional **"balonxocolatà"**, acompanyada d’una rifa amb premis, bona música i altres sorpreses que faran les delícies de grans i menuts.

El punt culminant de la jornada arribarà a les **19:00 hores**, amb el **partit** del primer equip masculí, el **Sènior Nacional**, que s’enfrontarà al **BM El Pilar**. Serà una ocasió perfecta per animar l’equip local i posar el colofó final a un dia ple d’emocions.

Des del club, fan una crida a l’afició i a tots els veïns de **Llíria** per participar en aquest esdeveniment tan especial i compartir l’esperit esportiu i festiu que caracteritza el **BM Llíria Fest**. Una cita ineludible per als amants de l’handbol i l’esport local.

![Cartell del event](/assets/continguts/recursos/2024-02-12-cartell-bmfest-2024.jpg "Informació sobre el BM Fest")

