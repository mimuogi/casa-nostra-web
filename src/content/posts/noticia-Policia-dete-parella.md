---
title: La Policia Local de Llíria deté una parella per intent de robatori en un bar
author: Carlos Castillo
date: 06/12/2024
tags: noticia
---


## El presumpte autor compta amb nombrosos antecedents policials

La **Policia Local de Llíria** va detindre, dissabte passat a la nit, un home i la seva parella com a presumptes autors d’un robatori amb força en un bar de la localitat.

Gràcies a la col·laboració ciutadana, el 112 va rebre un avís sobre aquest possible delicte, que va ser comunicat a la Policia Local. Una patrulla es va desplaçar ràpidament al lloc dels fets, i els agents van sorprendre *in fraganti* el presumpte autor mentre realitzava l’acte delictiu. A més, van detenir una dona, parella de l’individu, que estava fent tasques de vigilància.

El presumpte autor compta amb nombrosos antecedents policials. La parella detinguda va ser posada a disposició de la Guàrdia Civil perquè continuï amb les diligències judicials corresponents.

![Imatges d'arxiu de la policia](/assets/continguts/recursos/20241206-policia-local.jpg "Imatges d'arxiu de la policía local de Llíria")
