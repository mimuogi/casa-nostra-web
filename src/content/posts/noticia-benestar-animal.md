---
title: La Regidoria de Benestar Animal llança una campanya de sensibilització sobre la tinença de mascotes
author: Carlos Castillo
date: 02/02/2025
tags: noticia 
---

## La iniciativa aborda les normes de convivència amb gossos i l'adequada gestió de les colònies felines

La **Regidoria de Benestar Animal** ha posat en marxa una doble campanya de sensibilització sobre la tinença d'animals de companyia i la gestió de les colònies felines. Consta de dos vídeos informatius i la col·locació de cartelleria amb missatges de conscienciació en els fanals de la població.

La primera, “El teu gos és la teua responsabilitat”, aborda la nova normativa sobre els drets i benestar dels animals. L'objectiu és informar els propietaris i propietàries de mascotes de la responsabilitat que tenen en la seua cura i per a garantir la convivència amb la resta de persones. Per això, es recorden obligacions normatives com tindre censats als gossos i amb el seu corresponent microxip, no abandonar-los, o la importància de mantindre conductes cíviques quant a les normes d'higiene.

D'altra banda, en les xarxes socials municipals també es llançarà un altre audiovisual de conscienciació, en este cas en matèria de gestió de les colònies felines, sota el lema “Set vides, set raons”. Amb estes campanyes, “des de l'Ajuntament de Llíria reafirmem el nostre compromís amb la protecció animal i el foment d'un comportament cívic i respectuós amb els animals”, ha assenyalat la regidora de Benestar Animal, **Mª Cruz García**.

La finalitat d’esta iniciativa és informar la societat sobre l'existència de colònies felines controlades en el municipi, a més de destacar el treball que fan les persones col·laboradores, així com la importància de respectar esta labor. Igualment, s'explica com han de procedir per a registrar la seua colònia felina.

Així,la regidora ha manifestat que “des de l'Àrea volem garantir el benestar dels gats comunitaris i fomentar la convivència harmònica entre estos animals i la ciutadania”,   .

![Exemple de la cartelería de la campanya](/assets/continguts/recursos/20250202-cartelería-campaña-bienestar-animal.jpg "Exemple de la cartelería de la campanya")