---
title: Llíria mostra la seua oferta turística en FITUR 2026
author: Carlos Castillo
date: 25/01/2026
tags: noticia
---

## "Visit Llíria" acudeix a Madrid per promocionar el tradicional binomi patrimoni-música de la nostra ciutat, així com els exitosos “Esmorzaret Llirià” i la fira “A mos redó”


"Visit Llíria" està participant en FITUR 2026 amb una oferta turística basada en les senyes d'identitat del municipi, que inclou el seu patrimoni, música, gastronomia i naturalesa.

Amb 14 Béns d'Interés Cultural, la ciutat ofereix un recorregut per la història a través del seu extraordinari patrimoni de diferents civilitzacions. A això suma la seua potent programació cultural amb concerts i festivals musicals al llarg de tot l'any en la seua agenda que resulten el complement perfecte per a la visita a la localitat.

Un altre dels seus atractius és la seua gastronomia amb esdeveniments singulars com l'“Esmorzaret Llirià” o la fira “A mos redó”. Sense oblidar tampoc la seua riquesa natural i paisatgística que permet rutes per interessants enclavaments verds.

En la seua visita a la Fira Internacional de Turisme de Madrid, l'alcalde Paco Gorrea ha destacat que Llíria “compta amb un gran potencial que ens situa com un destí de referència i amb identitat pròpia dins del turisme d'interior de la província de València, per la qual cosa un dels nostres objectius és augmentar l'estada mitjana del visitant perquè en un cap de setmana complet puga gaudir de tots els seus encants, des del patrimoni a la música, passant per la seua gastronomia”.

Per part seua, l'edil de Turisme, Paco García, ha incidit que el binomi patrimoni-música “resulta un factor diferencial de la nostra oferta. La visita al nostre gran patrimoni històric es pot completar amb l'assistència a qualsevol dels nostres esdeveniments culturals amb el segell de Ciutat Creativa de la Música per la UNESCO. Això representa tot un reclam com un valor afegit en la nostra proposta turística per a arribar a nous públics”.

Entre les activitats de promoció de Llíria en FITUR 2026, la plaça central de l'estand de la Comunitat Valenciana acollirà demà dissabte, a les 16.30 hores, una actuació del Grup de Danses “El Tossal” de la localitat edetana.

![ Regidors i Visit Llíria en Fitur ](/assets/continguts/recursos/20260125-fitur.jpg "Regidors i Visit Llíria en Fitur")