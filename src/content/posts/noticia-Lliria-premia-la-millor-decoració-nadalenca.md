---
title: Llíria premia la millor decoració nadalenca aquestes festes
author: Carlos Castillo
date: 06/12/2024
tags: noticia
---


## La Regidoria de Festes i Comerç també ha convocat el XIV Concurs de Pessebres

La **Regidoria de Festes i Comerç** de Llíria ha organitzat una nova edició dels certàmens nadalencs per premiar la decoració i fomentar les tradicions festives en aquestes dates.

Per una banda, l’Ajuntament ha convocat el **XIV Concurs de Pessebres**, que comptarà amb dues modalitats: De fins a 1,5 metres de llarg, i de mida superior. S’atorgaran tres premis, amb una dotació econòmica de **200 euros** per al primer, **100 euros** per al segon i **50 euros** per al tercer.

D’altra banda, la regidoria també promou el **certamen de decoració nadalenca** en edificis i comerços. S’atorgaran tres premis: un per al millor aparador comercial, un altre per al millor balcó, façana o finestra, i, finalment, un per al millor col·lectiu destinat a comunitats veïnals, associacions, centres educatius, etc. Cada premi està dotat amb 200 euros i un val de 50 euros per a comprar al comerç federat de Llíria.

Les inscripcions per a tots els concursos estaran obertes fins al pròxim **12 de desembre**. Les bases estan disponibles al web municipal.



![Publicitat ajuntament 2024](/assets/continguts/recursos/20241206-cartell-nadal.jpg "Publicitat ajuntament nadal 2024")


