---
title: Les falleres majors i el president infantil de Llíria conviden a viure les Falles en la Crida de 2026
autor: Carlos Castillo
date: 23/02/2026
tags: noticia
---

## El pregó faller ha canviat enguany d'ubicació per les obres a la plaça Major, realitzant-se en la Plaça Partidors


Llíria celebra ja les Falles de 2026. La Crida ha anunciat la festa en un acte protagonitzat per la fallera major Mireia Fernández, la fallera major infantil Leire Sánchez, i el president infantil Edgar García.

A causa de les obres a la plaça Major, la Crida ha hagut de canviar enguany la seua tradicional ubicació enfront de Ca la Vila i s'ha traslladat a la plaça Partidors, on s'han donat cita les cinc comissions de la localitat. També han estat presents les corts d'honor de les falleres majors, l'alcalde Paco Gorrea, la regidora de Festes Mª José Llopis i representants de la Corporació municipal, i la presidenta de Junta Local Fallera Enri Fitos.

En el seu pregó, les màximes representants de la festa fallera a la capital del Camp de Túria han animat a “mantindre viva la flama de les Falles” i que tot el món “siga benvingut als nostres casals”.

Igualment, han destacat la labor dels fallers i les falleres perquè “la festa continue sent motiu d'orgull per a tots, convertint la tradició en senya d'identitat i alegria compartida sense perdre mai la seua essència”. recordant de la mateixa manera que les Falles “són família, unió, amistat i germanor, que ens uneix de cor i sentiment”.

Finalment, han fet valdre el treball de les persones professionals de la festa, “que no seria possible sense elles, com a artistes fallers, indumentaristes, músics, floristes o pirotècnies”.

L'alcalde Paco Gorrea ha entregat la Clau de la Ciutat a Mireia, Leire i Edgar, i ha convidat a totes les comissions a “viure cada acte amb alegria, orgull i el cor faller, fent partícips d'estes celebracions a tota la ciutadania”.


![ Imatge ](/assets/continguts/recursos/20260223-crida1.jpg "Imatge")

![ Imatge ](/assets/continguts/recursos/20260223-crida2.jpg "Imatge")

![ Imatge ](/assets/continguts/recursos/20260223-crida3.jpg "Imatge")