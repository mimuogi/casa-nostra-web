---
title: La Ciutat de la Música reconeix la trajectòria de la directora Beatriz Fernández
author: Carlos Castillo
date: 22/09/2025
tags: cultura
---

## És la primera dona que rep este reconeixement en el Concert de les Bandes de Llíria


La Banda Simfònica Unió Musical i l'Ateneu Musical i d'Ensenyança Banda Primitiva van oferir anit, a la plaça Major, el Concert de les Bandes de Llíria, la gran cita musical de l'any a la capital del Camp de Túria. Esta edició ha servit per a homenatjar a Beatriz Fernández Aucejo per la seua destacada trajectòria artística en el món de la música. La directora valenciana s'ha convertit en la primera dona a rebre este reconeixement des que es va instaurar l'any 2006.

Beatriz Fernández ha dirigit reconegudes orquestres i bandes de tot el panorama nacional i també de l'estranger. A més, és posseïdora del “Premi Isabel Ferrer” de la Generalitat Valenciana, així com de la “Batuta d'Or” de la Diputació de València, entre altres guardons i reconeixements.

En el marc de les festes patronals de Sant Miquel, este homenatge de la Ciutat Creativa de la Música per la UNESCO va oferir, igualment, les magnífiques actuacions de les prestigioses bandes del municipi.

La Unió Musical, dirigida per Vicent Balaguer, va obrir el Concert de les Bandes de Llíria 2025, amb un repertori format pel pasdoble “Claudia Rodilla” d'Andrés Valero-Castells, l’“Obertura Simfònica” de James Barnes i “Simfonia núm. 7 Meditarreaneum” també d'Andrés Valero.

A continuació, va pujar a l'escenari la Banda Primitiva, sota la batuta de Pedro Vicente, per a interpretar “Del Perelló a Catarroja” de José Serrano, “Salomé-Dansa dels set vels” de Richard Strauss i la “Simfonia núm. III” de Thomas Trachsel.

Finalment, l'homenatjada, Beatriz Fernández, va dirigir a l'agrupació en l'himne de la Comunitat Valenciana.


![ Foto concert ](/assets/continguts/recursos/20250922-1conciertodelasbandas.jpg "Foto concert")

![ Foto concert ](/assets/continguts/recursos/20250922-2conciertodelasbandas.jpg "Foto concert")

![ Foto concert ](/assets/continguts/recursos/20250922-3conciertodelasbandas.jpg "Foto concert")

![ Foto concert ](/assets/continguts/recursos/20250922-4conciertodelasbandas.jpg "Foto concert")
