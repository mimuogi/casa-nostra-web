---
title: Més de 2.000 estudiants assisteixen a les funcions de la campanya “Anem al teatre” 2025
author: Carlos Castillo
date: 30/05/2025
tags: cultura
---

## L'activitat serveix per a acostar les arts escèniques a la població infantil i juvenil de Llíria

Més de **2.000 estudiants** dels centres educatius de Llíria han participat en la **37a edició** de la campanya intermunicipal **“Anem al teatre”**, que organitza cada any la Regidoria de Cultura de l'Ajuntament edetà.

El programa d'actuacions, que es va iniciar el mes d'abril passat, ha finalitzat hui amb l'última de les representacions, "Voilà" de JM Gestión Teatral. En total s'han oferit 11 passes teatrals que incloïen també els espectacles “Shoes” d’Esclafit Teatre i “Xiquetes que no tenim ni puta idea” de Teatre de l’Abast.

Pel teatre de la **Llar de les Persones Major**s ha passat alumnat de **Primària, Secundària i Batxillerat** per a assistir a les funcions que s'han escenificat en valencià i en anglés. 
    
L'Ajuntament de Llíria ofereix anualment, en coordinació amb els col·legis i instituts, esta activitat cultural i educativa amb l'objectiu d'acostar les arts escèniques a la població infantil i juvenil del municipi, i que ha tornat a tindre una magnífica acollida. 

![ Imatge de l'actuació ](/assets/continguts/recursos/20250530-Voilàanemalteatre2025.jpg " Imatge de l'actuació ")