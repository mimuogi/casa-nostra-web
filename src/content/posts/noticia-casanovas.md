---
title: Llíria inaugura l’exposició “Casanovas: una vida de pel·lícula” dins de les festes de Sant Miquel
author: Carlos Castillo
date: 21/09/2025
tags: cultura
---

## La mostra ret homenatge al músic i director Francisco Casanovas, amb partitures, documents i objectes personals que recorren la seua trajectòria


En el marc de les festes de Sant Miquel, s’ha inaugurat a Ca la Vila l’exposició “Casanovas: una vida de pel·lícula”, comissariada per Juan Francisco Cayuelas Grau. La mostra ofereix una mirada detallada a la trajectòria del músic, compositor i director Francisco Casanovas, figura clau en la vida cultural de Llíria i València, després d'haver recorregut i deixat empremta per tot el món.

Després d’una destacada carrera, Casanovas es va establir a València, on va dirigir l’Orquestra Municipal. Entre 1967 i 1969, va assumir la direcció de la banda de música i de l’escola de la Unió Musical de Llíria, etapa en què va deixar una empremta inesborrable en la comunitat local.

L’exposició recull objectes personals, partitures i documents que testimonien la seua aportació al món musical i permeten conéixer de prop la dimensió artística i humana del mestre.

La mostra estarà oberta al públic fins al 5 d’octubre, en horari de dimarts a diumenge, de 18.30 a 20.30 hores, oferint l’oportunitat de redescobrir una figura essencial de la història musical del nostre poble.

![ Exposició Casanovas ](/assets/continguts/recursos/20250921-Casanovas.jpg "Exposició Casanovas")

