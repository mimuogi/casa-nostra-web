---
title: El Parc de Sant Vicent, tancat temporalment fins a nou avís
author: Carlos Castillo
date: 20/02/2026
tags: noticia
---

## Els forts vents del 14 de febrer han causat greus danys en l’arbratge, fet que ha obligat a iniciar treballs de revisió i manteniment i a suspendre totes les activitats autoritzades


A conseqüència de l'episodi de forts vents registrat el passat dia 14 de febrer i els intensos danys produït en l'arbratge del Parc de Sant Vicent, l'ajuntament ha començat treballs de revisió i manteniment que inclouran la retirada d'exemplars arrancats pel vent, així com la inspecció i avaluació de l'estat de la resta de l'arbratge, en existir "risc potencial per a la seguretat de les persones i els béns". 

Amb la finalitat de restablir les condicions adequades de seguretat, en els pròxims dies i com a mesura preventiva per a garantir la seguretat ciutadana, es durà a terme el tancament temporal del Parc de Sant Vicent fins a la completa finalització dels treballs i la comprovació que no hi ha risc per a les persones.

També es decreta la suspensió, fins a un altre avís, de totes les autoritzacions concedides per a la realització d'activitats en este espai. La Policia Local vetlarà per l'estricte compliment del que es disposa en el present ban, adoptant quantes mesures resulten necessàries per a assegurar la seua efectivitat.


