---
title: Torna ‘L’Esmorzaret Llirià’
author: Carlos Castillo
date: 06/07/2025
tags: noticia
---

## Es presenta la millor oferta gastronòmica de l'estiu que es desenvoluparà fins al pròxim 30 de setembre

La **Federació del Comerç** va presentar ahir la quinta edició de la campanya gastronòmica **‘L’Esmorzaret Llirià’**, que promou amb el suport de l'Ajuntament. L'acte va comptar amb la presència del aleshores l'alcalde **Joanma Miguel**, la aleshores regidora de Comerç **Mª José Llopis**, i el president de la Federació, **Vicente Nadal**.

Enguany s'ha aconseguit rècord de participació, amb un total de 13 locals d'hostaleria del municipi: **APTC Bar**, **Bar Q Casa**, **Ca Gonzalo**, **Ca Rochina**, **Cafetería El Pibe**, **Cafeteries Me da Igual**, **Cafetería Restaurante Aifos**, **Gastrobar La Unió**, **La Taula de Llíria**, **Les Termes Gastrobar**, **Paneo Llíria**, **Saó Espai Gastronòmic** i **Terreta Llíria**.

Els establiments participaran, a més, en un **concurs** per a triar el **millor ‘esmorzaret’ de 2025** que decidirà un jurat.

La campanya es desenvoluparà de **l'1 de juliol al 30 de setembre**. Durant tot este període, els locals oferiran als seus clients entrepans especials, plens de creativitat i innovació, elaborats amb **productes tradicionals i artesans adquirits en els comerços d'alimentació** de Llíria. D'esta manera, es pretén presentar una proposta de qualitat, que es pot trobar en l'hostaleria i el comerç de Llíria, creant sinergies entre els dos sectors.

‘L’Esmorzaret Llirià’ 2025 compta també amb la col·laboració de la **Unió Gremial**, **Provea**, **Caixa Popular**, **Infotúria** i **Bodegas Vicente Gandía**. Tota la informació de la campanya està disponible en el web [https://esmorzaretlliria.com/](https://esmorzaretlliria.com/)

![ Participants de l'edició de 2025 ](/assets/continguts/recursos/20250706-presentaciónesmorzaretllirià.jpg "Participants de l'edició de 2025")
 




