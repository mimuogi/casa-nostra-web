---
title: Troben mort a la nostra ciutat a l’exguardaespatlles dels Beckham
author: Carlos Castillo
date: 15/04/2025
tags: noticia
---

## Craig Ainsworth va ser identificat per la documentació trobada dins la seva motxilla, a pocs metres del cos al parc municipal de Sant Vicent

**Craig Ainsworth**, el guardaespatlles que havia treballat per a personalitats com el **matrimoni Beckham**, l’actor **Arnold Schwarzenegger** o la cantant nord-americana **Zendaya**, va ser trobat mort el passat dissabte a Llíria. Dos homes que passejaven pel parc municipal de Sant Vicent van alertar les autoritats en localitzar el cos d’aquest exmilitar britànic.

Després de l'avís, diverses unitats de la Policia Local de Llíria, la Guàrdia Civil, bombers i un equip mèdic es van desplaçar al lloc dels fets. Les primeres inspeccions no van revelar indicis de criminalitat. Va ser identificat gràcies a la documentació trobada a la seua motxilla.

Havia arribat a Llíria des de Dénia amb un cotxe de lloguer, que els agents van trobar a l’aparcament del parc. La Guàrdia Civil de Riba-roja va realitzar una inspecció complementària abans del trasllat del cos a l’Institut de Medicina Legal de València per a la seua anàlisi.

Els investigadors no van trobar proves que hagués estat acompanyat. Segons les seues conclusions, es va tractar d’un acte voluntari i individual.

**Ainsworth**, de 40 anys, havia publicat un missatge de comiat al seu perfil de Facebook el dia abans. La seva mare havia demanat ajuda a través de les xarxes socials per localitzar-lo. Ainsworth patia un trastorn d’estrès posttraumàtic. Va ser localitzat després que una amiga donés pistes sobre la possible ubicació del seu telèfon mòbil. A la seva carta, Ainsworth esmentava dificultats viscudes durant els darrers anys. També expressava agraïment envers la seva família i amics, i reflexionava sobre el seu recorregut vital. En un altre fragment, feia una crida a aquelles persones que pateixen «Si estàs pensant a fer-te mal, si us plau, busca ajuda»

Ainsworth tenia una llarga trajectòria en seguretat privada i havia estat oficial de policia al Regne Unit. Durant el seu període com a guardaespatlles dels Beckham (entre 2013 i 2015), els va protegir de diverses amenaces i va acompanyar el matrimoni a actes i viatges.

Col·legues de professió el recorden com un escorta experimentat, discret i amb una relació de confiança amb la família Beckham. També va treballar amb altres figures públiques com **Chris Hemsworth**, **Jennifer Lawrence**, **Johnny Depp** i **Tom Holland**.

Des de Casa Nostra volem donar el nostre condol a familiars i amics. També enviar un missatge a tots aquells que puguen estar passant per una situació difícil: Mantindre la salut mental en un món com el nostre és cada volta més complicat. És una prioritat i tots deguem presta-li la màxima atenció Si estàs passant per dificultats o creus que no tot està anant com creus que hauria d'anar dins teu, no tingueu por en demanar ajuda a un professional o en parlar en gent de la teua màxima confiança. Una abraçada molt forta.



