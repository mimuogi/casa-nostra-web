---
title: Continua la pavimentació del Camí dels Frares
author: Carlos Castillo
date: 02/02/2025
tags: noticia
---

## Amb una inversió de 100.000 euros, s'actuarà en el tram entre Pla de Calbo i Cabeço Roig

El regidor de Mobilitat Sostenible i Camins de l'Ajuntament de Llíria, **Paco García**, ha informat que es duran a terme les obres de repavimentació de la Pista 2a del terme municipal, en el tram de vial que va des del Camí de Pla de Calbo a la carretera del Cabeço Roig.

L'edil ha explicat que els treballs “començaran el dilluns 3 de febrer, i consistiran en l'asfaltatge d'este tram de via rural, prèvia preparació del ferm existent, i la millora de la senyalització vertical i horitzontal”. Igualment, en el tram que discorre des del Pou de Sant Agustí en l'oest de la urbanització El Romeral, fins a la intersecció amb el camí de Pla de Calbo, s'actuarà únicament sobre la senyalització horitzontal, de la qual manca ara, mitjançant el marcatge de línies contínues en els dos extrems de la plataforma.

Amb esta actuació es pretén reparar el ferm de la pista rural, per a millorar la connexió amb les explotacions agràries de la zona i les urbanitzacions i nuclis de població que hi ha prop d'esta. Estos treballs comptaran amb una inversió de 100.000 euros i tindran una duració aproximada d'entre 3 i 4 setmanes, entre la preparació i neteja del vial, pavimentació i senyalització viària.

Durant la fase d'asfaltatge es produiran diferents restriccions de circulació que es comunicaran amb la major antelació possible.

![Mapa del tram de obres](/assets/continguts/recursos/20250202-Plano-repavimentación.jpg "Mapa del tram de obres")