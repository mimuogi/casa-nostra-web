---
title: Èxit en el primer curset de cuina saludable
author: Carlos Castillo
date: 23/06/2025
tags: noticia
---

## Han participat un total de 28 alumnes

El divendres 13 va finalitzar el primer curset de cuina saludable, organitzat per la Regidoria de Salut Pública. Aquest s’ha dut a terme en 4 sessions al llarg de 4 setmanes, amb la participació d’un total de 28 alumnes.

La professora, Alma Garduño, es va centrar en l’elaboració de menús saludables i senzills, com amanides de tofu i quinoa o hamburgueses de llentilles. L’alumnat ha finalitzat el curs content i interessat, desitjós de poder profunditzar en aquest tipus de cuina en posteriors edicions.

A més, el regidor de Salut, Nico Marco, ha remarcat que “aquesta ha sigut una experiència molt positiva que ben segur valdrà la pena repetir. És una molt bona manera d’introduir a la població en noves formes culinàries que promoguen la salut i els bons hàbits alimentaris. No només ha estat un bon curset de cuina, també de nutrició i hàbits saludables”.