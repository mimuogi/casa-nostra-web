---
title: El treball en equip i la fortalesa defensiva mantenen l’invicte del Sénior Femení Balonmano Llíria al Pla de l’Arc
author: Sibilino
date: 28/10/2024
tags: esport
---

El **Sénior Femení del Club Balonmano Llíria** continua imbatible a casa amb una nova victòria davant el **PCS CH. PICASSENT 'B'**, imposant-se per un contundent **31-14** en el pavelló **Pla de l’Arc**. El partit va destacar per la solidesa defensiva de les locals, que només van encaixar 5 gols en tota la primera meitat, gràcies a un bloc defensiu impecable i a la intensitat de les jugadores, que van asfixiar qualsevol intent ofensiu de les visitants.

Amb un marcador favorable de **13-5** al descans, el **Balonmano Llíria** va mostrar també un repertori ampli de recursos en atac, habilitant amb intel·ligència nombroses situacions de tir i combinant moviments que van descol·locar la defensa rival. En la segona part, les jugadores edetanes van fer gala de la seva superioritat física, mantenint el ritme elevat i eixamplant l’avantatge en el marcador fins al **31-14** final sense baixar l'alt ritme de joc en cap moment.

A la segona meitat els espectadors van poder gaudir d'una parada magistral per part de la portera rival, **Elena Perez**, qui va rebre una ovació de la grada local en neutralitzar un contraatac sense cap oposició. Aquest gest d’esportivitat reflectix l’alt nivell i la passió que es viu al pavelló **Pla de l’Arc**.

Amb aquesta nova victòria, les nostres xiques de l'equip **Sénior Femení del Club Balonmano Llíria** es mantenen quartes en la classificació general i continuen demostrant el seu gran estat de forma, especialment en els partits a casa, on seguixen invictes.