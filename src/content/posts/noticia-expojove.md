---
title: L’Expo Jove Llíria ompli el Pla de l’Arc d’activitats i solidaritat
author: Carlos Castillo
date: 02/01/2026
tags: noticia
---

## Més xiquets que mai participen en una divertida vesprada organitzada per la Federació de Comerç, amb el suport de l’Ajuntament i la implicació de forces de seguretat, bombers i entitats locals


La vesprada del passat dimarts dia 30 va tindre lloc a l'exterior del pavelló Pla de l'arc l'"Expo Jove Llíria", plena d'activitats i entreteniment per als més menuts del nostre poble.

Organitzada per la Federació de Comerç de Llíria, amb la col·laboració de l’ajuntament, va comptar amb estands d’entreteniment, pintacares, castells inflables, karts i inclús un Escape room amb temàtica d’Egipte per a tots els xiquets i xiquetes. Entre ells va destacar l’estand de l'associació Pentagrama, per a totes les edats, amb un taller de manualitats i targetes nadalenques, i un mercadet solidari de bisuteria realitzada per els membres de l’associació.

Les forces de seguretat varen tindre un paper protònic, després de la seua absència l'any passat per les feines de la DANA. Les forces armades varen obrir les portes de dos vehicles de comunicació exposats per a tot el món, mentre la nostra protecció civil, policia local i la guàrdia civil varen mostrar les últimes millores tecnològiques implementades al costat dels equipaments que utilitzen en el seu dia a dia: L'oficina mòbil d’atenció a la ciutadania (O.M.A.C.), drons de seguretat i nous senyals lumínics resistents, així com un exemple de control d’alcoholèmia.

El plat fort va ser amb un dels grans absents de l’any passat: Els bombers. El consorci va dur un vehicle de les brigades forestals així com el seu equipament, així com el convidat estrella: el camió de bombers que va fer delícies als joves i no tan joves que varen pujar a ell.

El president de la federació de comerç **Vicente Nadal** ha estat amb nosaltres després de l'acte i en ens comenta que ”Ha sigut un èxit d'afluència, l'any de més assistència fins al moment, amb molts xiquets gaudint de totes les atraccions i sobretot de les visites de la guàrdia civil, policia local, militars, bombers i protecció civil. Vull agrair a tots ells el fet de poder haver vingut i connectar amb la ciutadania, així com a l'ajuntament per la col·laboració per fer possible aquest acte, i finalment a l'associació Pentagrama per vindre a realitzar amb nosaltres les seues activitats i el seu mercadet solidari.

Per altra part el regidor de comerç **Joanma Miguel** ha manifestat que “continuem treballant pel xicotet comerç: és el que fa ciutat i fa una Llíria més atractiva i, per tant, cal fer tot el que estiga en la nostra mà per donar-los suport. Fent actes com aquests acostem la joventut als comerços de la seua localitat, comerços de proximitat i de qualitat”


![ Estand de l'associació Pentagrama ](/assets/continguts/recursos/pentagrama.jpg "Estand de l'associació Pentagrama")


![ Imatge de l'alcalde i regidors amb el president de la federació de comerç visitant l'Expo Jove ](/assets/continguts/recursos/expojove.politics.jpg "Imatge de l'alcalde i regidors amb el president de la federació de comerç visitant l'Expo Jove")

![ imatge de la expo jove ](/assets/continguts/recursos/expojove7.jpg.jpg "imatge de la expo jove")

![ imatge de la expo jove ](/assets/continguts/recursos/expojove6.jpg.jpg "imatge de la expo jove")

![ imatge de la expo jove ](/assets/continguts/recursos/expojove5.jpg.jpg "imatge de la expo jove")

![ imatge de la expo jove ](/assets/continguts/recursos/expojove4.jpg.jpg "imatge de la expo jove")

![ imatge de la expo jove ](/assets/continguts/recursos/expojove3.jpg.jpg "imatge de la expo jove")

![ imatge de la expo jove ](/assets/continguts/recursos/expojove2.jpg.jpg "imatge de la expo jove")

![ imatge de la expo jove ](/assets/continguts/recursos/expojove1.jpg.jpg "imatge de la expo jove")

![ imatge de la expo jove ](/assets/continguts/recursos/expojove.jpg.jpg "imatge de la expo jove")


