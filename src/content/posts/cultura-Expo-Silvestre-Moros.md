---
Title: L'escultor de Llíria Miguel Silvestre Moros exposa al Museu de la Ciutat de València
author: Carlos Castillo
date: 18/02/2025
tags: cultura
---

## L'alcalde i els edils de Cultura i Ciutat Creativa UNESCO van assistir a la inauguració de la mostra que es podrà visitar fins al 5 de maig

Un dels grans artistes valencians contemporanis i veí de la nostra localitat, **Miguel Silvestre Moros**, ha inaugurat una exposició a València que arreplega la seua important trajectòria artística.

A l'acte d'inauguració, que va comptar amb la presència de l'edil d'Acció Cultural, Patrimoni i Recursos Culturals de la capital valenciana **José Luis Moreno**, van assistir també l'alcalde edetà, **Joanma Miguel**, i els regidors de Cultura, **Mª José Llopis**, i de Ciutat Creativa UNESCO, **Paco García**.

L'escultor de Llíria ofereix en esta mostra una gran selecció de peces seues en l'emblemàtic espai del Museu de la Ciutat de València, en una exposició que estarà oberta al públic **fins al dia 5 de maig**. El valor del treball de Silvestre Moros ja va ser reconegut per l'Ajuntament de València en 1973, atorgant-li el premi **Senyera**, entre els nombrosos guardons que ha rebut al llarg de la seua trajectòria com el premi de la Direcció General de Belles Arts o el premi Jaume I de la Vila de Llíria 2022, entre molts altres mèrits.

Esta nova mostra presentarà més d'un centenar d'obres d'esta significada figura de l'escultura valenciana que repassa el seu extens bagatge, desenvolupat d'una forma profunda i coherent al llarg de més de cinquanta anys de treball diari en el seu estudi.

![Presentació de l'Exposició](/assets/continguts/recursos/20250224-SilvestreMorors-Expo.jpg "Presentació de l'Exposició")