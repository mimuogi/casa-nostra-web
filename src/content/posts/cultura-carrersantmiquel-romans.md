---
title: Sabíeu que... al carrer Sant Miquel van viure els romans?
author: Carlos Castillo
date: 19/01/2025
tags: cultura
---

## L'última xarrada del cicle de conferències d'arqueologia ens va mostrar el que coneguem fins ara de la Llíria romana

El passat 15 de gener va tindre lloc la tercera xarrada del cicle de conferències "Arqueologia i Patrimoni" per part de l'arqueòleg Miquel Sánchez Signes, amb el nom de "Sabíeu que... al carrer Sant Miquel van viure els romans?" 

La xarrada, realitzada amb motiu de donar a conéixer a la ciutadania les troballes de l'excavació arqueològica del carrer de Sant Miquel, va dur als assistents per tot un recorregut d'allò que coneixem de l'antiga ciutat romana. D'aquesta forma varen poder veure l'evolució de la ciutat, és a dir, d'on a on comprenia als seus inicis i fins on va aplegar el seu creixement, els llocs on s'han trobat restes d'aquesta, i les zones que futurament s'excavaran. Sense oblidar per descomptat les nostres magnífiques Termes.

Després d'aquesta introducció es va procedir al tema principal de la xarrada, les troballes del carrer Sant Miquel. Aquestes es van trobar mentre es produïa la reurbanització del carrer en 2023-2024, quan en aparéixer els murs d'unes cases o "Domus" romanes es va fer necessari realitzar una excavació arqueològica per determinar que s'acabava de trobar. Així els assistents van conéixer no sols els resultats i les troballes arqueològiques de l'excavació, sinó també descobrir de primera mà en què consisteix i com funciona la feina d'un arqueòleg municipal.

![Imatge de la conferència](/assets/continguts/recursos/20250123-arqueologia.jpg "Imatge de la conferència")