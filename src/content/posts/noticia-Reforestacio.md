---
title: Reforesten 7.000 arbres a Llíria gràcies al projecte impulsat per Carrefour ‘Comprometidos con Nuestros Bosques”
author: Carlos Castillo
date: 14/04/2025
tags: noticia
---

## L'alcalde de la localitat, al costat de la directora general de Prevenció d'Incendis Forestals i la regidora de Medi Ambient, han assistit a l'acte

La iniciativa **‘Comprometidos con nuestros bosques’**, impulsada per Carrefour i coordinada per **Forest Stewardship Council® (FSC®) Espanya**, ha posat de manifest a Llíria el compromís publicoprivat amb la protecció dels boscos com a font de recursos i servicis ambientals per a tota la societat al costat del seu potencial com a motor econòmic per al desenvolupament rural. Una d'estes actuacions dutes a terme a escala nacional, en este cas secundada per l'empresa Sphere, s'ha presentat públicament este matí a la localitat edetana amb un acte simbòlic de plantació d'arbres al qual han assistit l'alcalde **Joanma Miguel**, la directora general de Prevenció d'Incendis Forestals de la Generalitat **Rosa María Touris**, i la regidora de Medi Ambient **Consuelo Morató**.

Mitjançant l'estudi tècnic i els treballs desenvolupats per **Dendron Soluciones**, s'ha procedit a la **millora i la restauració d'una extensió forestal superior a 19 hectàrees, amb regeneració de 12 hectàrees i labor de reforestació de 7,4 hectàrees amb 7.000 arbres en una muntanya de titularitat municipal**. L'espècie principal és **pi blanc** (4.900 peus) i la resta **-olivera salvatge i garrofera-** millorarà l'aportació d'aliment per a la biodiversitat de la zona. Esta actuació promoguda per Carrefour España ha comptat amb la col·laboració de les empreses Sphere, L’Oréal, Mondelēz, Bergner Europe i Philips.

A la jornada convocada hui a Llíria també han assistit en representació de Carrefour: **Tomás Catalán** (director Carrefour Alfafar) i **Almudena Bustos** (responsable de projectes i accions Front Office RSC). Així mateix, en representació d’Sphere han acudit **Alfonso Biel**, president CEO; en representació de FSC España, **Lorena Guerra** (responsable d'Unitat de marca i desenvolupament de mercats), i **Héctor Abarca**, en representació de Dendron Soluciones, empresa que ha desenvolupat esta actuació.

**‘Comprometidos con nuestros bosques’, un projecte de recuperació forestal**
Els projectes de reforestació i regeneració són realitzats per experts en gestió forestal sostenible, coordinats per FSC España, en àrees forestals certificades sota els estàndards FSC o certificables pròximament, per a assegurar que les actuacions són realitzades dins d'un marc general de protecció i seguretat de les masses forestals, de la biodiversitat i dels servicis dels ecosistemes, i generar valor en les comunitats locals on estan situats les muntanyes regenerades.

Un total de 16 empreses participen en esta iniciativa, ‘Comprometidos con nuestros bosques’, de regeneració ambiental el fi de la qual és imprimir una petjada positiva en el nostre entorn natural i rural. 

![ Imatge del alcalde, regidors i representats de Carrefour i les empreses vinculades ](/assets/continguts/recursos/20250414-jornadareforestaciónLlíria.jpg "Imatge del alcalde, regidors i representats de Carrefour i les empreses vinculades")