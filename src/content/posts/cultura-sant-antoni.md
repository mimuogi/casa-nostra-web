---
title: Llíria celebra la festa de Sant Antoni amb la benedicció dels animals
author: Carlos Castillo
date: 19/01/2025
tags: cultura
---

## Centenars de persones, amb les seues mascotes i cavalls, han participat hui en el popular acte festiu


Centenars de persones, amb les seues mascotes i cavalls, varen desfilar el dia 19 pels carrers de Llíria en la popular festa de Sant Antoni. Enguany, la benedicció dels animals s'ha celebrat enfront de la basílica de l'Assumpció.

En arribar a la plaça Major, les persones participants també varen rebre l'habitual detall recordatori de la jornada festiva. Igualment, es varen entregar els premis als millors carros tradicionals i a les millors muntures dels cavalls.

Este esdeveniment ha estat organitzat per la Regidoria de Festes de l'Ajuntament de Llíria amb la col·laboració de la Penya Arre i la Basílica de l'Assumpció. D'esta manera, la capital del Camp de Túria ha iniciat el seu intens cicle festiu del calendari de 2025 amb un dels actes més arrelats en la tradició rural del municipi.

![Benedicció Sant Antoni](/assets/continguts/recursos/20250119-Sant-Antoni.jpg "Benedicció Sant Antoni")