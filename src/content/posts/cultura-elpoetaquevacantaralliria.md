---
title: El poeta que va cantar a Llíria
author: Carlos Castillo
date: 03/10/24
tags: noticia, cultura
---

## Llíria presenta un recull dels textos que Estellés va publicar sobre la nostra llar

L'Ajuntament de Llíria ha presentat hui en Ca la Vila el llibre *"Polsim que es vessa sobre els garrofers. Recull de poemes i altres textos de Vicent Andrés Estellés sobre Llíria i el santuari de Sant Miquel"*. Editat per **Francesc Rozalén**, aquest llibre és un recull d'alguns dels textos i els poemes que el gran poeta valencià va escriure al llarg de la seua vida sobre el poble de Llíria, les seues tradicions i la seua gent.
**Vicent Andrés Estellés**, poeta valencià per antonomàsia i periodista de professió, va tindre gran estima pel nostre municipi, el qual visitava i feia al·lusió a ell constantment en els seus articles al periòdic de **Las Provincias**. I no sols en els articles, perquè en molts dels seus poemes apareixen per tot arreu escenes i referències al nostre poble, tal com el poeta el va conéixer.
L'acte, presentat pel mateix **Francesc Rozalén** i per la regidora de Cultura **María José Llopis**, va comptar amb la presència de **Carmina** i **Vicent**, fills de **Vicent Andrés Estellés**, que a més, han cedit els drets de forma gratuïta a l'Ajuntament per poder publicar aquest llibre.

![Francesc Rozalén i Carmina Andrés presentant el llibre](/assets/continguts/recursos/03102024elpoetaquevacantaralliria.jpg "Enfront un públic entregat Francesc Rozalén presenta el llibre de Estellés")






