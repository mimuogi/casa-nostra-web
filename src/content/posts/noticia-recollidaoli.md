---
title: L'Ajuntament de Llíria instal·la 9 nous punts de recollida d'oli usat
author: Carlos Castillo
date: 22/07/2025
tags: noticia
---

## Tots estan situats en diferents urbanitzacions de la localitat


La regidora de **Gestió de Residus Sòlids Urbans** (RSU), **Mª Cruz García**, ha informat que el Consistori de Llíria “ha instal·lat nou contenidors per al reciclatge d'oli vegetal d'ús domèstic en diverses urbanitzacions del municipi, una iniciativa amb la qual no sols es facilita al veïnat la separació dels diferents residus, sinó que evita els abocaments nocius per a la naturalesa”.

Els nous punts de recollida d'oli usat, no industrial, estan situats en **La Mont-ravana**, **Puig-i-lis**, **Pitillo 50**, **Montcati**, **La Xelvaneta**, **Corral de la Marquesa**, **Verger de Sant Miquel**, **Jardí de Lauro** i **Safareig**.

**García** ha remarcat “la importància de reciclar l'oli, que en la majoria dels casos és abocat a les piles de les aigüeres, la qual cosa porta amb si greus problemes mediambientals, per la contaminació de sòl i aigua; econòmics, ja que provoquen embossos en les xarxes de sanejament i dificulten la seua depuració en les plantes de tractament; i també socials, per la formació de males olors en les canonades”.

La regidora de RSU ha afirmat que, si este residu és depositat en els contenidors, “es converteix en biocombustibles totalment ecològics i biodegradables, amb un grau baix de contaminació que ajuda a la disminució dels abocaments de CO₂ a l'atmosfera procedents de combustibles fòssils”.

**Cada litre d'oli** usat que es llança pels desguassos **pot contaminar fins a 1.000 litres d'aigua**, segons dades del Ministeri d'Agricultura, Pesca i Alimentació. Per això, es recomana guardar l'oli, una vegada usat, en una botella ben tancada, de plàstic, en comptes de vidre, i depositar-la en estos contenidors específics de color taronja.

És important recordar que **no cal abocar directament l'oli en el punt de recollida, per a evitar vessaments accidentals que puguen embrutar la via pública, per la qual cosa cal introduir-lo en una botella per a depositar-la en el contenidor**.

![ Punt de recollida de oli en una de les ubranitzacions ](/assets/continguts/recursos/20250722-puntrecollidaoli.jpg "Punt de recollida de oli en una de les ubranitzacions")