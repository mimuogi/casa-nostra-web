---
title: Antonio Cotanda, medalla de bronze al Campionat d’Espanya de Seleccions Autonòmiques
author: Sibilino
date: 15/01/2025
tags: esport
---

El nostre entrenador del Sènior Masculí 'A', **Antonio Cotanda**, ha fet història al seu debut a la **selecció cadet masculina** de la **Comunitat Valenciana**, aconseguint la medalla de **bronze** al **Campionat d’Espanya de Seleccions Autonòmiques** **(CESA 2025)**, celebrat a **Catalunya (Blanes)** del **3 al 8 de gener**.

En la **primera fase** del torneig, la selecció valenciana va demostrar la seua gran competitivitat amb **dues victòries i un empat**. En un emocionant debut, van superar la **selecció d’Euskadi** per **37-36**. En el segon partit, van aconseguir un valuós empat contra la potent **selecció gallega** amb un marcador de **28-28**, i van tancar la fase de grups amb una victòria ajustada però merescuda contra la **selecció catalana** per **32-33**. Amb aquests resultats, els valencians van acabar primers de grup amb **5 punts**, assegurant-se un lloc als quarts de final.

En els quarts, van protagonitzar un partit molt treballat contra la **selecció de Navarra**, imposant-se per **31-28** i accedint a **semifinals**. En aquesta ronda, van tornar a enfrontar-se a la **selecció gallega**, però tot i lluitar fins al final, van caure per un ajustat **33-35**, quedant a les portes de la gran final, que acabaria guanyant la **selecció catalana** en un partit vibrant per **30-29**.

Lluny de rendir-se, la **selecció valenciana** va demostrar la seua capacitat de recuperació i va oferir un partit memorable en la lluita pel **tercer lloc**. Davant una gran **selecció andalusa**, líder indiscutible del grup A amb 3 victòries en la primera fase, els cadets valencians van desplegar tot el seu talent i coratge, aconseguint una emocionant victòria per **40-42** que els va atorgar la **medalla de bronze**.

![Selecció Comunitat Valenciana Cadet Masculina](/assets/continguts/recursos/2025-01-15-La-seleccio-celebra-el-bronze.jpg "La selecció celebra el bronze")

Aquest èxit també suposa una gran notícia per a **Antonio Cotanda** i l'handbol edetà demostrant que el treball en equip i la passió per l’handbol són claus per aconseguir grans fites.

Des de la redacció de **Casa Nostra** volem donar-te l’enhorabona, **Antonio**. Els teus èxits són també fan gran la ciutat i ens omplin d’orgull. Per molts més triomfs junts!

![Antonio Cotanda amb la medalla de bronze](/assets/continguts/recursos/2025-01-15-Antonio-amb-la-medalla.jpg "Antonio amb la medalla")
