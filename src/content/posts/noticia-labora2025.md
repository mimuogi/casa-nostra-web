---
title: Més de mil persones assisteixen al Fòrum d'Ocupació de Labora
author: Carlos Castillo
date: 18/02/2025
tags: noticia
---

## La jornada va comptar amb més de 110 ofertes de treball presentades per 37 empreses, així com xarrades, tallers i estands informatius

La Mancomunitat Camp de Túria, a través del Pacte Camp de Túria, ha organitzat juntament amb Labora un nou Fòrum d'Ocupació a la comarca. L'esdeveniment va tindre lloc al centre Multiusos de Llíria durant tot el matí del passat dia 12.

L'acte d'inauguració va estar presidit per l'alcalde de Llíria, **Joanma Miguel**, la presidenta de la Mancomunitat Camp de Túria, **Amparo Navarro**, i la directora general de Planificació i Servei de Labora, **Marisa Mezquita**. A més, varen estar presents diversos alcaldes i regidors dels municipis de la comarca, que varen donar suport a aquesta iniciativa per impulsar l'ocupació.

Un total de 1.156 persones es varen inscriure per participar en la jornada i optar a les més de 110 ofertes laborals disponibles. L’acte va reunir persones dels **17 municipis de la comarca**, que varen poder entrevistar-se directament amb les empreses que oferien llocs de treball adequats als seus perfils professionals.

L’esdeveniment també va incloure xarrades i tallers dirigits a persones que busquen feina activament, com la importancia de les *soft skills*, creació de curriculums i creditació de comptencies, i com llançar endavant un projecte dautonom. A més, els assistents tenien al seu abast diversos estands amb informació sobre cursos, programes formatius i recursos per ajudar a trobar ocupació o fomentar l’autoocupació.

"La tasca del Pacte Camp de Túria ha estat fonamental des del 2016 per millorar l’ocupació a la nostra comarca. Des de persones en cerca activa de feina fins a empreses i emprenedors han treballat conjuntament per aconseguir aquest objectiu", va assenyalar la presidenta de la Mancomunitat Camp de Túria, **Amparo Navarro**.

Finalment, la presidenta va voler expressar el seu agraïment "a totes les persones que han fet possible que aquest fòrum d'ocupació haja estat un èxit de participació. Gràcies a Labora per promoure trobades com aquesta, que contribueixen a generar noves oportunitats laborals per a la ciutadania".

![Diverses entrevistes de treball](/assets/continguts/recursos/20250218-labora.jpg "Diverses entrevistes de treball")