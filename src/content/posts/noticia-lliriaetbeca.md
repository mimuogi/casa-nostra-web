---
title: L'Ajuntament llança el programa de pràctiques formatives “Llíria et beca” en modalitat estudiants
author: Carlos Castillo
date: 23/06/2025
tags: noticia
---

## Les sol·licituds es poden presentar del 18 de juny a l'1 de juliol

L'Ajuntament de Llíria, a través de la **Regidoria de Foment Econòmic**, ha convocat el programa de pràctiques formatives “Llíria et beca” en modalitat estudiants. Està obert a un total de **20 estudiants de la localitat**. El termini per a presentar les sol·licituds estarà disponible del **18 de juny a l'1 de juliol**, els dos inclusivament.

Està previst que les persones seleccionades s'incorporen en dos períodes distints. En el primer s'incorporaran deu estudiants, per a treballar del **15 de juliol al 15 d'agost**, i en el segon els altres deu, per a treballar de **l'1 al 31 d'agost**, tot això en diferents departaments municipals. Les pràctiques estan remunerades amb **863,33 euros mensuals**.

Els sol·licitants hauran d'indicar en la sol·licitud quina convocatòria de Beca prefereixen.

L'edil de Foment Econòmic, **Paco Gorrea**, ha destacat que “continuem apostant per la formació dels estudiants, amb la finalitat que coneguen l'administració mitjançant un programa de beques”.

(Les bases de la convocatòria estan disponibles en el web municipal)(https://www.lliria.es/va/aviso/convocatoria-practiques-formatives-del-programa-lliria-et-beca-2025-modalitat-estudiants).

A partir de demà es podran presentar les sol·licituds en el següent enllaç:

(https://sede.lliria.es/sta/carpetapublic/doevent?app_code=sta&page_code=pts_catserv&detalle=6269011716185572999500)(https://sede.lliria.es/sta/carpetapublic/doevent?app_code=sta&page_code=pts_catserv&detalle=6269011716185572999500)

També s'admeten sol·licituds de manera presencial en la OAC.

![ Cartell de Llíria et beca 2025 ](/assets/continguts/recursos/20250623-Llíraetbeca.jpg "Cartell de Llíria et beca 2025")

