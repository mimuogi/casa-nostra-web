---
title: La disciplina defensiva i aturades decisives donen el triomf al Balonmano Llíria
author: Sibilino
date: 25/11/2024
tags: esport
---

El **Club Balonmano Llíria** va aconseguir una important victòria per **18-15** davant el **Club Balonmano Mislata** en un partit marcat per la intensitat física i el protagonisme dels porters, que van brillar amb aturades espectaculars al llarg del duel.

El partit va començar amb un ritme frenètic i amb la expulsió directa de **Caberno** al minut 5.

Malgrat jugar sense un jugador clau a l'esquema del equip durant gran part del partit, el **Balonmano Llíria** va demostrar ser un rival molt competitiu, mantenint-se per davant al marcador.

La primera meitat va estar caracteritzada per defenses molt sòlides i poques concessions ofensives, fet que va limitar el marcador a un ajustat **10-7** favorable al **Llíria** al descans. Els porters de tots dos equips es van erigir en grans protagonistes, salvant situacions clares i mantenint els seus equips amb opcions.

En la segona meitat, el **Llíria** va saber gestionar millor els temps del partit, aprofitant el suport de l'afició al **Pavelló Pla de l’Arc** i mostrant una gran disciplina defensiva. Amb una defensa gairebé infranquejable i accions clau en atac, els edetans van aconseguir mantenir la distància al marcador. El **Mislata**, tot i lluitar fins al final, no va trobar la manera de trencar la resistència local, i el **Llíria** va tancar el partit amb un definitiu **18-15**.

Aquest triomf reafirma la solidesa del **Club Balonmano Llíria**, que continua mostrant un gran nivell competitiu, especialment en els moments de màxima exigència. Els **d’Antonio Cotanda** sumen dos punts més en la classificació i miren amb confiança els pròxims reptes després de dos victories consecutives.