---
title: Es publica el calendari d’admissió i matriculació d’Infantil, Primària, ESO i Batxillerat per al curs 2025-2026
author: Carlos Castillo
date: 20/03/2025
tags: noticia
---

## Ja están publicades les dates de solicitud de places educatives, que s'avancen enormement respecte a l'any passat

La Conselleria d’Educació, Cultura, Universitats i Ocupació ha donat a conéixer, a través del Diari Oficial de la Generalitat Valenciana, el calendari **d’admissió i matriculació per al pròxim curs escolar 2025-2026**. Aquest procés afecta les etapes d’Educació Infantil, Primària, ESO, Batxillerat i els centres d’Educació Especial.

Enguany, el termini de presentació de sol·licituds en la fase ordinària s’avança en comparació amb el curs anterior, especialment en Infantil i Primària, on el procés es durà a terme quasi un mes abans. Les famílies podran sol·licitar plaça entre el **6 i el 14 de maig**, amb la publicació de les llistes provisionals el **4 de juny** i les definitives el **18 de juny**. La matrícula telemàtica es realitzarà del **18 al 27 de juny**, mentre que la presencial estarà oberta fins al **2 de juliol**.

En el cas de Secundària, el període per a presentar sol·licituds serà del **15 al 23 de maig**. Les llistes provisionals es publicaran el **7 de juliol** i, després del termini de reclamacions, les definitives es donaran a conéixer el **16 de juliol**. La matrícula telemàtica es farà entre el **16 i el 21 de juliol**, i la presencial fins al **22 de juliol**.

Pel que fa al Batxillerat, el procés seguirà un calendari similar al de Secundària: sol·licituds del **15 al 23 de maig**, publicació de llistes provisionals el **14 de juliol** i definitives el **22 de juliol**. La matrícula telemàtica estarà disponible fins al **25 de juliol** i la presencial es podrà formalitzar fins al **28 de juliol**.

Els centres d’Educació Especial i les unitats específiques en escoles ordinàries tindran el mateix període d’admissió que Infantil i Primària, del **6 al 14 de maig**.

Les sol·licituds s’hauran de tramitar exclusivament de manera telemàtica a través del portal adminova.gva.es, excepte en casos específics com l’admissió a centres d’Educació Especial o unitats específiques, on es permetrà la presentació presencial.

**Fase extraordinària i novetats del procés**
Aquest curs incorpora algunes novetats en l’admissió, com la confirmació telemàtica de plaça en els centres adscrits i la digitalització de la fase extraordinària, que tindrà lloc al juliol.

L’objectiu de la fase extraordinària és atendre aquells casos en què no s’ha obtingut plaça en la fase ordinària i garantir un lloc escolar dins de la localitat o zona d’escolarització. També està pensada per a aquelles famílies que necessiten matricular els seus fills fora del termini ordinari per circumstàncies sobrevingudes.

Pel que fa a la confirmació de plaça en centres adscrits, aquest tràmit es farà de manera telemàtica entre el **20 i el 27 de març**. Les famílies que han de realitzar aquesta gestió rebran un correu electrònic amb les instruccions i l’enllaç per a completar el procés.


![Cartell informatiu](/assets/continguts/recursos/20250320-Cartell.jpg "Cartell informatiu")

