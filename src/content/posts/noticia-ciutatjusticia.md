---
title: Injecten tres milions d’euros més per al Palau de Justícia
author: Carlos Castillo
date: 16/04/2025
tags: noticies
---

## La finalització de les obres està prevista per al tercer trimestre de l’any

El Consell incrementa el pressupost per a la nova seu judicial de Llíria amb més de 3 milions d’euros. El Ple del Consell ha aprovat una ampliació de pressupost de 3.077.097 euros per al projecte de la nova seu judicial de Llíria. Aquesta actualització permetrà adaptar el projecte inicial a noves exigències tècniques i funcionals.

Amb aquesta modificació, es podran habilitar espais reservats per acollir quatre jutjats addicionals, que se sumaran als 10 ja previstos, així com les seues corresponents sales de vista. També s’inclouen millores per fer l’edifici més eficient des del punt de vista energètic i més sostenible, a més d’actuacions destinades a millorar-ne l’aïllament acústic.

El projecte original, adjudicat el 20 de juny de 2022, tenia un pressupost de 15.463.503 euros. Amb l’ampliació aprovada, el cost total s’eleva fins als 18.540.600 euros, el que representa un increment del 19,90%. Les obres haurien d’estar finalitzades durant el tercer trimestre d’aquest any.

![ Imatge model de la ciutat de la justicia ](/assets/continguts/recursos/20250416-Ciudadjusticia.jpg "Imatge model de la ciutat de la justicia")



