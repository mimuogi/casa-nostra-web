---
title: Les comissions falleres de Llíria celebren l’ofrena a l’Assumpció
author: Carlos Castillo
date: 20/03/2025
tags: noticia
---

## L'acte, celebrat un dia més tard del previst per la pluja, va fer desfilar per tota la ciutat les flors per a la verge

Les comissions de Llíria han dut les flors a la Basílica de l’Assumpció un dia més tard del previst. Així ho van acordar dimarts la **Junta Local Fallera** i **l'Ajuntament** de la nostra ciutat, juntament amb els cossos de seguretat, tenint en compte els parts meteorològics, que anunciaven pluges incessants durant tota la jornada.

En un mes de març atípic, el dia de Sant Josep ha reunit l’ofrena floral a la **basílica de la Mare de Déu de l’Assumpció**, la missa en honor a Sant Josep, la mascletà i la cremà, acte precedit per la Fallera Major de Llíria de 2025, **Arantxa Redondo Ruiz**, la fallera major infantil **Marta Boscà Fos** i el president infantil **Cesc Gea Merino**.

Així, la falla **Plaça de Pedralba, la Falla Avinguda dels Furs i voltants, la Falla Alpelic i adjacents, la Falla Pla de l’Arc i la Falla Colón-Sant Vicent de Paül** han desfilat pel centre de Llíria fins a lliurar les flors a la basílica. 

![Les Falleres majors de Llíria i les personalitats polítiques en la Basílica de l'Asumpció](/assets/continguts/recursos/20250320-Falles-ofrena.jpg "Les Falleres majors de Llíria i les personalitats polítiques en la Basílica de l'Asumpció")