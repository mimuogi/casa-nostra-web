---
title: El Bétera castiga un Llíria desdibuixat amb un resultat contundent 
author: Sibilino
date: 24/11/2024
tags: esport
---

El **Llíria U.D.** va patir una contundent derrota per **0-3** davant el **Bétera C.F.** en el partit disputat aquest dissabte al **Camp Municipal El Canó**. Els visitants van demostrar una gran efectivitat en atac, liderats per un inspirat **Jaime Escribano**, autor d’un doblet, mentre que **Marc Mir Martínez** va arredonir el marcador en els minuts finals.

El partit va començar amb un **Bétera** molt intens, que va saber aprofitar una errada defensiva local al minut 11. **Jaime Escribano** va recollir un canvi de banda que va ficar la pilota a l'àrea i va batre amb facilitat al porter del **Llíria** per obrir el marcador. Els edetans van intentar reaccionar, però van topar una vegada darrere l'altra amb una defensa ben organitzada i un porter visitant segur. Tot i alguns intents des de la llarga distància, el **Llíria** no va aconseguir generar ocasions clares durant la primera meitat.

A la segona part, el conjunt local va mostrar una millora en l’actitud i va buscar l’empat amb més insistència. Tanmateix, el Bétera es va mantindre ferm. Al minut 71, va aconseguir ampliar la seua ventaja. De nou **Jaime Escribano** va aprofitar una ràpida transició ofensiva per superar la defensa del **Llíria** i definir amb qualitat davant de **Cristian**. Aquest segon gol va ser un cop dur per als locals, que van perdre força en el tram final.

Quan el partit ja agonitzava, al minut 88, **Marc Mir Martínez** va culminar una jugada col·lectiva amb un xut creuat que va significar el definitiu **0-3** en una jugada estranya, on els nostres futbolistes pensaven que l'àrbitre havia anul·lat la jugada per fora de joc del davanter rival. Aquest gol va certificar la superioritat del **Bétera** i va tancar un partit on els edetans no van poder trobar la fórmula per incomodar el rival.

El **Llíria U.D.** haurà de refer-se ràpidament d’aquesta derrota i treballar per corregir els desajustos defensius, amb l’objectiu de tornar a sumar punts en els pròxims compromisos i reenganxar-se la zona noble de la classificació.