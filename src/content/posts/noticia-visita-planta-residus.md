---
title: Últimes places per a la visita guiada a la planta de residus de Llíria
author: Carlos Castillo
date:20/03/2025
tags: noticia
---

La Regidoria de Gestió de Residus de Llíria, en col·laboració amb el Consorci València Interior, ofereix una visita guiada a la planta de tractament de residus del municipi. Durant el recorregut, un equip d’educació ambiental explicarà el procés de gestió dels residus, des de la seua separació fins a la reutilització dels materials recuperables. A més, es podran conéixer de prop la maquinària i les innovacions tecnològiques aplicades en el tractament dels residus.

L’activitat, prevista per al 29 de març a les 10.00 h, és totalment gratuïta i inclou transport en autobús (eixida des de l’estació Intermodal – Pla de l’Arc) i esmorzar. Les places son limitades. Les persones interessades poden inscriure’s enviant un correu electrònic a gestion.urbanismo@lliria.es, indicant nom, cognoms i DNI. 

![Cartell informatiu](/assets/continguts/recursos/20250320-Plantareciclaje.jpg "Cartell informatiu")






