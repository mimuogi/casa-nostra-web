---
title: Llíria acollirà un torneig 24 hores de bàsquet a benefici de les persones damnificades per la dana
author: Carlos Castillo
date: 10/06/2025
tags: esports
---

## L'activitat, promoguda per Basket Pasión, se celebrarà els dies 5 i 6 de juliol


El **Pavelló Pla de l’Arc** acollirà, els dies **5 i 6 de juliol**, un torneig **24 hores de bàsquet** a **benefici** de les persones damnificades per **la Dana**. Sota el lema "Valencia, llevas 7 meses así, concédenos 24 horas ", esta iniciativa està promoguda pel portal digital Basket Pasión i compta amb la col·laboració de la nostra Regidoria d'Esports .

L'esdeveniment va ser presentat al Pla de l’Arc amb la presència de l'alcalde **Joanma Miguel**, l'edil d'Esports **Nico Marco**, **Anna Reig** i **Javier Romo** en representació de **Basket Pasión**, la llegenda del bàsquet edetà **Nacho Rodilla**, i el jugador de la primera plantilla del CEB Llíria **Josep Pérez**.

El torneig es disputarà en les modalitats de **5x5** i **3x3**.Les 24 hores estaran obertes a **tota mena de participants: equips masculins, femenins i mixtos, categories escolars, sènior, veterans**. Hi haurà espai tant per a la competició com per a la diversió, amb activitats paral·leles, música, sortejos, servici de menjar, i una zona de descans.

Les inscripcions es poden realitzar a través del formulari disponible en este web: [https://basketpasionbp5.wixsite.com/i-torneo-24-horas](https://basketpasionbp5.wixsite.com/i-torneo-24-horas). Tant per a participar com per a assistir com públic s'haurà de fer una **donació de 4 Kg en aliments no peribles**. A més, s'ha habilitat una **Fila Zero** en este compte bancari **ES52 0078 0030 8340 0001 5221**.

L'alcalde **Joanma Miguel** ha animat a totes les persones amants d'este esport, “que a Llíria es viu amb gran passió, a col·laborar en este esdeveniment i gaudir del gran ambient que ens oferirà este torneig. Igualment, vull a agrair a Basket Pasión la seua iniciativa per a estar al costat dels municipis valencians afectats per la dana”.

De la mateixa manera, el regidor **Nico Marco** ha mostrat igualment el seu suport a este torneig que “demostra que l'esport pot ser també una ferramenta de solidaritat per a ajudar als qui més ho necessiten, i que serà una autèntica festa de l'esport pensada perquè el **Pavelló Pla de l’Arc** es convertisca en un animat punt de trobada”.

Des de **Basket Pasión**, grup compromés amb la promoció del bàsquet i els valors que l'envolten, han volgut ressaltar que este torneig 24 hores “és una crida a l'acció de la comunitat, a unir-nos per una cosa més gran que l'esport, i demostrar que el bàsquet és capaç de mobilitzar cors i recursos”.

![ Fotografía de la presentació del acte ](/assets/continguts/recursos/20250610-presentacióntorneosolidariobasket.jpg "Fotografía de la presentación del acte")

![ Cartell del esdeveniment ](/assets/continguts/recursos/20250610-cartelbasket24horas.jpg "Cartell del esdeveniment")


