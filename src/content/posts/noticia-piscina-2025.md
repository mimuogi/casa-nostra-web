---
title: Un total de 950 escolars participaran en la campanya “Anem a la piscina”
author: Carlos Castillo
date: 31/05/2025
tags: noticies
---

## Permet la introducció d'activitats aquàtiques en la programació d'Educació Física dels col·legis de la localitat

Un total de **950 escolars** de Primària dels col·legis de Llíria participaran fins al pròxim **18 de juny** en la campanya “Anem a la piscina” del curs 2024-2025, organitzada per la Regidoria d'Esports. L'activitat, que s'ha iniciat esta setmana en la piscina municipal descoberta, ofereix la introducció de la pràctica aquàtica en la programació d'Educació Física dels centres educatius de la localitat.

Al llarg de **15 jornades**, es realitzaran diferents sessions diàries impartides per monitors especialitzats que ofereixen a l'alumnat les bases per a familiaritzar-se amb la natació i millorar la seua competència i motricitat en el medi aquàtic.

L'edil d'Esports, **Nico Marco**, que va visitar una de les sessions programades, ha mostrat la seua satisfacció “per poder organitzar, des del departament, un any més este programa, perquè és una activitat lúdica i esportiva que permet als nostres xiquets i xiquetes conéixer les instal·lacions municipals i la seua oferta, en este cas enfocades en la natació, i sempre els fa molta il·lusió, i resulta molt motivadora i educativa per a l'aprenentatge de valors, respecte de les regles i hàbits de vida saludables”.

![ El regidor Nico Marco a la piscina municipal ](/assets/continguts/recursos/20250530-visitaregidoresportsanemlapiscina.jpg " El regidor Nico Marco a la piscina municipal ")