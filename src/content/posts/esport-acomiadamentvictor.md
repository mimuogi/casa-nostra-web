---
title: Víctor Rubio es desvincula del Bàsquet Llíria després d’una temporada d’èxit
author: Carlos Castillo
date: 24/05/2025
tags: esport 
---

## L’entrenador de Gandia tanca una etapa intensa i positiva al capdavant del primer equip

El **Club Esportiu Bàsquet Llíria** ha comunicat aquest dijous que **Víctor Rubio** no continuarà com a entrenador del primer equip, el **Nadunet Refitel Bàsquet Llíria**, la pròxima temporada. Amb aquesta decisió, es posa fi a la segona etapa del tècnic gandià a la banqueta del conjunt edetà, després d’una temporada molt destacada pero no excenta de crítiques per part de l'afició.

En el retorn del club al bàsquet professional, Rubio ha liderat l’equip cap a una permanència tranquil·la, mantenint-lo durant tota la competició en la part alta de la classificació. L’equip ha conclòs la fase regular en una meritòria cinquena posició i ha arribat a disputar el play-off d’ascens a la **Primera FEB**, fent il·lusionar a tota l’afició groc-i-negra.

Des del club s’ha volgut reconéixer l’esforç, el compromís i la passió que Víctor Rubio ha mostrat en cada entrenament i partit, acomiadant-lo amb unes paraules plenes d’afecte: “El Pla de l’Arc serà per sempre ta casa, Víctor! Molta sort al teu futur”.


![ Imatge pujada a les xarxes del CEB Llíria per anunciar el acomiadament de Víctor Rubio ](/assets/continguts/recursos/20250524-victorubio.jpg " Imatge pujada a les xarxes del CEB Llíria per anunciar el acomiadament de Víctor Rubio ")