---

title: Llíria rep els estudiants alemanys procedents del programa d'intercanvi Erasmus+

author: Quique Monfort

date: 10/10/2024

tags: noticia

---


Un grup d'estudiants de l'institut **Ferdinand-Freiligrath-Schule** de **Berlín** ha visitat Llíria com a part d'un programa d'intercanvi Erasmus+ amb l'**IES Camp de Túria**. Els alumnes van ser rebuts a Ca la Vila per l'alcalde de Llíria, **Joanma Miguel**, i la regidora d'Educació, **Juani García**, que van destacar la importància d'aquest tipus d'iniciatives per enriquir l'experiència educativa.

L'**IES Camp de Túria**, acreditat pel programa Erasmus+ des del 2023, està desenvolupant diverses activitats de mobilitat finançades per la Unió Europea fins al 2027. Segons van explicar els responsables del centre, el professorat ja ha participat en formacions a diverses ciutats europees, enfortint la gestió dels projectes Erasmus+.

Aquestes experiències han permés a l'equip docent de l'**IES Camp de Túria** establir vincles amb altres instituts europeus, creant una xarxa de contactes per a futurs intercanvis. Al mateix temps, han donat a conéixer la tasca que es realitza a Llíria.

Durant el curs 2024-2025, està previst que continue la formació del professorat en els temes clau del projecte, així com la realització de les primeres mobilitats per als estudiants de l'**IES Camp de Túria**. L'objectiu és **fomentar la internacionalització del centre, proporcionant als alumnes noves oportunitats d'aprenentatge i convivència, amb un enfocament especial en la gestió emocional**.
