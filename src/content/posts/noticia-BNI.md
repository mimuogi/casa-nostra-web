---
title: BNI Experts Llíria-Camp de Túria celebra el seu 5é aniversari 
author: Carlos Castillo
date: 18/04/2025
tags: noticia
---

##  El esdeveniment va reunir més de 100 empresaris, emprenedors i projectes de tot el camp de Túria

El passat 4 d’abril, **BNI Experts Llíria-Camp de Túria**, la xarxa més gran de networking empresarial de la comarca, va celebrar el seu cinqué aniversari amb un dinar especial al **Gastrobar La Unió** de Llíria. Una celebració que es va emmarcar en un context de posada en valor el paper d'aquesta associació en el creixement econòmic i el teixit empresarial de la comarca.

**BNI (Business Network International)** és una organització global de networking empresarial que opera sota la filosofia “Givers Gain” (Els qui donen, reben). El seu objectiu és ajudar els empresaris a fer créixer els seus negocis mitjançant un programa estructurat de màrqueting per referències, fomentant relacions duradores de confiança entre professionals. En l'àmbit mundial, BNI té més de 328.000 membres en més de **77 països**, generant més de **24.800 milions de dòlars** en ingressos per als seus membres.

L’esdeveniment va reunir destacats empresaris locals i va servir com un expositor on per una part mostrar els avantatges de formar part del grup, entrega de diplomes inclosa en aquells que més havien generat i més havien expandit la xarxa del negoci, i per altra, ser un espai d'encontre on més de 100 empresaris i emprenedors amb diferents propostes de negoci van poder donar-se a conéixer. La presidenta del grup, **María Mellado**, va destacar l’impacte positiu d’aquesta xarxa de negocis en la seua trajectòria professional: "Som un grup d’empresaris compromesos que ens reunim per compartir experiències, coneixements i oportunitats. Aquesta col·laboració ens permet ampliar les nostres xarxes i augmentar els ingressos dels nostres negocis. Personalment, des que em vaig unir a aquest grup, he vist com el meu nivell de negoci s’ha triplicat. El més valuós ha estat aprendre tècniques i enfocaments que han transformat el meu camí empresarial".

A la celebració hi van assistir l’alcalde de Llíria, **Joanma Miguel**, i la presidenta de la Mancomunitat del Camp de Túria, **Amparo Navarro**, que van mostrar el seu suport al creixement i enfortiment del teixit empresarial local: “Treballar i fomentar el creixement econòmic, és necessari per a tindre el millor futur compartit per a Camp de Túria. En BNI treballen de valent amb l’objectiu de crear sinergies empresarials que generen riquesa i ocupació en la comarca”, ha explicat la presidenta de la Mancomunitat.

**María Mellado** va aprofitar per a fer una crida a tots els empresaris de la comarca: "Convide tots els empresaris de la comarca a unir-se a nosaltres al **Grup Empresarial Camp de Túria** a Llíria. Ens reunim tots els divendres a les 6:45 del matí, i seria genial que vinguéreu a conéixer-nos. És una excel·lent oportunitat per compartir idees, fer networking i enfortir la nostra comunitat empresarial. Us esperem amb els braços oberts!"

![ Caps del BNI amb el alcalde, presidenta de la mancomunitat i regidor d'hicenda ](/assets/continguts/recursos/20250422-Presidentsiregidors.jpg "Caps del BNI amb el alcalde, presidenta de la mancomunitat i regidor d'hicenda")

![ La presidenta María Mellado donant el discurs de inauguració ](/assets/continguts/recursos/20250422-discurs.jpg "La presidenta María Mellado donant el discurs de inauguració")

![ Entrega de premis ](/assets/continguts/recursos/2025422-premis.jpg "Entrega de premis")

![ Públic ](/assets/continguts/recursos/20250422-public.jpg "Públic")

![ l'Alcalde de Llíria, Joanma Miguel, donant un discurs ](/assets/continguts/recursos/20250422-joanma.jpg "l'Alcalde de LLíria, Joanma Miguel, donant un discurs")

![ La presidenta de la Mancomunitat i alcaldessa de Benissanó Amparo Navarro fent la seua intervenció ](/assets/continguts/recursos/20250422-amparo.jpg "La presidenta de la Mancomunitat i alcaldessa de Benissanó Amparo Navarro fent la seua intervenció")

![ Publicitat model del BNI ](/assets/continguts/recursos/20250422-publi.jpg "Publicitat model del BNI")
