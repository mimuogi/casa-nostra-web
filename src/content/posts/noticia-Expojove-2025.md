---
title: La Federació de Comerç celebra l'Expo Jove 2025
author: Carlos Castillo
date: 10/01/2025
tags: noticia
---

## L'Expo Jove 2025 se celebra en un recinte més gran que mai i amb l'absència d'una representació de l'exèrcit a causa de la Dana

Dins de l’agenda nadalenca, el passat 3 de gener a l’exterior i a l'annex del Pavelló Pla de l’Arc, es va celebrar una nova edició de l’Expo Jove de Llíria, que organitza la Federació del Comerç de Llíria amb la col·laboració de l’Ajuntament de la nostra ciutat. Aquesta activitat és una més de les múltiples iniciatives per fomentar el consum al comerç local de la nostra ciutat en ser un acte destinat exclusivament a aquells consumidors del nostre comerç.

Els nostres menuts i menudes varen poder gaudir de les diferents atraccions, jocs i activitats com pintacares i tallers, així com de les exhibicions dels vehicles i els equipaments de la nostra Guàrdia Civil, Policia Local i Protecció Civil. Els nostres miniesportistes també varen tindre una xicoteta sorpresa al aparéixer per jugar al bàsquet amb ells els membres de la primera plantilla de l'equip de bàsquet de la nostra localitat. Enguany no ha pogut assistir una representació de l’Exèrcit, per les seues obligacions en les tasques per la DANA, però també s’ha volgut tindre un record amb un mural d’agraïment que han anat omplint amb el seu nom i dibuixos les persones visitants.

Una representació de la Corporació municipal, encapçalada per l’alcalde Joanma Miguel i el tinent alcalde Paco Gorrea van visitar Expo Jove acompanyada pels representants i el president de la Federació de comerç, Juan Motilla. La regidora de comerç María José Llopis ha ressaltat que "aquestes iniciatives ajuden a visibilitzar les iniciatives i la força del nostre comerç local, i són una mostra dels avantatges d'apostar pel que tenim al nostre municipi".


![Representants del ajuntament amb membres de la Federació de Comerç](/assets/continguts/recursos/20250111-Expojove.jpg "Representants del ajuntament amb membres de la Federació de Comerç")


