---
title: L'alcalde de Llíria anuncia una nova distribució en les delegacions de l'equip de Govern
author: Carlos Castillo
date: 12/07/2025
tags: noticia
---

## El canvi d'alcaldia també ha suposat la modificació de les diferents delegacions i regidories que duran cada u dels regidors

El recentment elegit alcalde de Llíria, **Paco Gorrea**, va firmar el passat dia 9 el decret de nova distribució de les delegacions i de les tinences d'alcaldia entre els membres de l'equip de Govern. “El canvi en les regidories ve a conseqüència del pacte entre les dues formacions que sustenten l'Executiu local, i per a continuar impulsant l'acció en la gestió municipal”, ha explicat el primer edil.

**Paco Gorrea** manté **Hisenda** i assumeix les competències de **Protocol i Comunicació**, i **Projectes Singulars**. La resta de l'organigrama municipal ha quedat configurat de la manera següent:
    
-**Joanma Miguel**: 1r tinent d'alcalde i regidor de Recursos Humans, Foment Econòmic, Participació Ciutadana, Promoció Comercial i Esport.

-**Consol Morató**: 2a tinenta d'alcalde i regidora de Medi Ambient i Medi rural, Legalitat Urbanística i Vivenda, Memòria Democràtica i Fons Europeus.

-**Mª Cruz García**: 3a tinenta d'alcalde i regidora de Gestió d'Urbanitzacions, Residus, Cicle Integral de l'Aigua i Benestar Animal.

-**Mª José Llopis**: 4a tinenta d'alcalde i regidora de Cultura, Festes, Música i Patrimoni Municipal.

-**Juani García**: 5a tinenta d'alcalde i regidora d'Educació, Polítiques Inclusives i Oficina d'Atenció Ciutadana.

-**Paco García**: 6é tinent d'alcalde i regidor de Política Territorial, Mobilitat Sostenible, Turisme, Ciutat Creativa UNESCO, Infraestructures Educatives i Socials, Arxiu Municipal, i Govern Interior i Contractació.

-**Reme Tordera**: Regidora de Patrimoni Històric, Xarxa Municipal de Biblioteques, Majors, Igualtat i LGTBI, i Cooperació.

-**Andreu Badía**: Regidor de Joventut i Infància, Modernització, Smart City i Transparència.

-**Nico Marco**: Regidor de Parcs i Jardins, Agricultura, Salut Pública, Tallers d'Ocupació i Oficina Municipal d'Informació al Consumidor.

-**Francesc Fombuena**: Regidor d'Obres i Servicis, i Protecció Ciutadana. 


![ Noves competéncies dels regidors ](/assets/continguts/recursos/20250712-NOUGOVERNMUNICIPAL.jpg "Noves competéncies dels regidors")
