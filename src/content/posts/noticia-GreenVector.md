---
title: S'ultimen els detalls per la nova planta de biometà al nostre municipi
author: Carlos Castillo
date: 21/09/2025
tags: noticia
---

## El projecte, impulsat per The Green Vector, té previst generar energia renovable i crear desenes de llocs de treball al municipi


L’alcalde **Paco Gorrea**, i l’edil de Política Territorial, **Paco García**, s’han reunit amb representants de la firma **The Green Vector** per a ultimar els detalls de la construcció d’una planta de producció de biometà al municipi. El projecte, que ja compta amb el DIC i la llicència mediambiental, iniciarà les obres pròximament i podria estar operatiu l’any vinent.

La nova instal·lació permetrà gestionar de manera sostenible els residus derivats del sector primari i agroalimentari local, contribuint a la transició energètica i a l’economia circular. Amb una inversió superior als 20 milions d’euros, està previst que produïsca **90 GWh anuals d’energia renovable**.

A més, el projecte tindrà un important impacte laboral al municipi: durant la fase de construcció es crearan uns 25 llocs de treball directes i 50 indirectes, mentre que en la fase d’operació es generaran **12 ocupacions directes i 25 indirectes**.

Amb aquest pas, Llíria es consolida com un referent en la implantació de projectes innovadors i sostenibles, reforçant el seu compromís amb les energies renovables i la protecció del medi ambient.

![ Reunió amb Green Vector ](/assets/continguts/recursos/20250921-Greenvector.jpg "Reunió amb Green Vector")

