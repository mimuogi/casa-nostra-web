---
title: El pàrquing de La Cultural acull la Fira “A mos redó” fins diumenge que ve
author: Carlos Castillo
date: 20/09/2025
tags: noticia
---

## En esta 24a edició, estaran presents a més les ciutats creatives UNESCO de la gastronomia, Dénia i Burgos

Llíria oferirà una selecció del millor de la seua gastronomia en la XXIV Fira “A mos redó” que se celebrarà fins diumenge que ve 21 de setembre al pàrquing de La Cultural. L'alcalde Paco Gorrea, al costat de l'edil de Comerç Joanma Miguel, i la resta de membres de la corporació, han participat esta vesprada en la inauguració d'este esdeveniment, que ha comptat també amb la música de la Banda Juvenil Primitiva.

La fira, organitzada per la Regidoria de Comerç amb la col·laboració de la Federació del Comerç de Llíria, estarà oberta, al llarg d'estes jornades, des de les 19.00 hores. Les persones visitants podran degustar la variada oferta dels 13 expositors participants. Establiments de restauració, alimentació i oci de la localitat presenten una proposta que va des de l'embotit tradicional fins a creacions més innovadores, entre altres productes locals.

![ A mos redó ](/assets/continguts/recursos/20250920-inauguracióamosredó.jpg "A mos redó")

