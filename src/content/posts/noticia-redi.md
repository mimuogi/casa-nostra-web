---
title: Redi i La Unió Musical de Llíria signen un conveni de col·laboració 
author: Carlos Castillo 
date: 16/03/2025
tags: noticia
---

La Unió Musical de Llíria ha signat un conveni de col·laboració amb la companyia de Telecomunicacions Redi, empresa dedicada a la comercialització d’internet, mòbil, televisió i serveis fixos a través del seu ‘avanzadared’ de fibra òptica.

Una de les primeres accions en virtut d’aquest conveni és una aportació econòmica destinada a l’adequació i decoració de la terrassa-pati per als més xicotets del col·legi “Aquesta aliança representa un important avanç i significa alguns beneficis per als socis i sòcies. Confiem que aquesta col·laboració perdure al llarg dels anys”, han destacat des de la Unió Musical en l’acte de la signatura. Aquest conveni també proporcionarà als socis de l'entitat musical una tarifa exclusiva d'internet a bon preu si la contracten amb aquesta companyia.

Redi és present en més de 120 municipis de la Comunitat Valenciana i va començar la comercialització dels seus serveis a Llíria el desembre de 2024 amb l’obertura de la seua botiga al carrer Vicente Portolés.  El passat mes de novembre Redi va acabar el 100% de desplegament de fibra, convertint-se en el primer operador local en Llíria.

