---
title: Al voltant de 350 persones participen en la Sant Silvestre de Llíria
author: Carlos Castillo
date: 02/01/2026
tags: noticia
---

## La recaptació ha sigut a benefici de l'Associació de Famílies del Centre Ocupacional Municipal "El Prat"


Esport, diversió i solidaritat s'han donat cita en la Sant Silvestre de Llíria que es va celebrar sobre un circuit urbà de 3 quilòmetres, amb eixida i meta a la plaça Major.

Organitzada per la Regidoria d'Esports, al voltant de 350 persones han participat en esta prova, en la qual dos euros de cada dorsal aniran destinats a l'Associació de Famílies del Centre Ocupacional Municipal "El Prat".

La corredora Mar Moret ha sigut la guanyadora en la categoria femenina, mentre que Adrián Gijón ha acabat en primer lloc en la masculina. A més, s'han concedit premis a les millors disfresses, tant individual com col·lectiva. Totes les persones guanyadores van rebre un val de compra de la Federació del Comerç de Llíria.

En un gran ambient festiu, Llíria ha tornat a demostrar la seua cara més solidària en esta tradicional carrera esportiva i lúdica de Nadal. 


![ Imatge de la San Silvestre al nostre poble ](/assets/continguts/recursos/SanSilvestreLliria.jpg "Imatge de la San Silvestre a Llíria")