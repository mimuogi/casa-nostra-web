---
title: La Falla Plaça de Pedralba presenta els seus màxims representants
author: Carlos Castillo
date: 01/02/2026
tags: cultura
---

## Raquel Sancho, Paola Vila i Pau Gómez protagonitzen l’acte celebrat al Centre Multiús


La Falla Plaça de Pedralba va celebrar ahir, a les 18 hores, la presentació oficial dels seus màxims representants en un acte que va tindre lloc al Centre Multiús. Durant l’esdeveniment, es va donar a conéixer a la fallera major, Raquel Sancho, la fallera major infantil, Paola Vila, i el president infantil, Pau Gómez.

Els representants van estar acompanyats pel president de la comissió, Juan Antonio Durá, en un acte emotiu que va marcar l’inici d’un nou exercici faller per a la comissió de la Plaça de Pedralba.

Després de l'acte poguérem parlar amb els representants. Raquel ens va dir que "Aquest és l’acte més simbòlic del fet que comença el teu any. He gaudit moltíssim de tots els anys de falles, però sé que aquest el disfrutaré encara més, i que seran les millors falles de la nostra vida" Per altra part, Paola i Pau, els seus representants infantils, tenen clar el que volen: Aquestes falles volem passar-ho el doble de bé!

![ Imatge ](/assets/continguts/recursos/20260201-pedralba1.jpg "Imatge")

![ Imatge ](/assets/continguts/recursos/20260201-pedralba.jpg "Imatge ")