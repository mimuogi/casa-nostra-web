---
title: El Nadunet Refitel Bàsquet Llíria certifica el seu bitllet al play-off d'ascens a Primera FEB
author: Sibilino
date: 25/03/2025
tags: esport
---

El **Nadunet Refitel Bàsquet Llíria** va segellar matemàticament la seua presència al **play-off d’ascens** a **Primera FEB** amb una victòria contundent per **55-76** davant el **Sol Gironès Bisbal Bàsquet** en la jornada 22 de la segona FEB. L’equip edetà, malgrat un inici igualat, va saber imposar el seu ritme en la segona meitat per acabar sentenciant amb autoritat. Sumant així, la seua victòria número **quinze** a la lliga regular.

## Un primer temps de lluita i equilibri

Els primers compassos del partit van estar marcats per la igualtat. La **Bisbal Bàsquet**, necessitada de punts per allunyar-se de la zona baixa, va plantejar un partit molt intens i va mantindre la lluita durant els primers dos quarts. Amb un parcial de **12-13** en el primer i **10-12** en el segon, el **Llíria** va resistir defensivament davant l’empenta inicial dels locals, que van començar amb un parcial de **10-2**. Raó per la qual va obligar al nostre entrenador a demanar temps mort.

El conjunt entrenat per **Víctor Rubio** va saber patir i, tot i la falta de fluïdesa en atac, va tornar a demostrar la seua característica solidesa en defensa que ja vàrem veure la primera part de la temporada. Arribant al descans amb un resultat ajustat (**22-25**).

## L’encert exterior obri el camí de la victòria

Amb l’inici de la segona meitat, el **Nadunet Refitel Bàsquet Llíria** va trobar l’encert que li havia faltat fins aleshores. Els triples que no havien entrat en partits anteriors es van convertir en l’arma letal dels edetans, que van augmentar el ritme ofensiu i van començar a castigar la defensa rival. Amb un parcial de **18-25** en el tercer quart, el **Llíria** va aconseguir trencar la defensa gironesa i prendre el control absolut del partit.

A l’últim quart, els edetans van segellar la victòria amb una exhibició des de la línia de 6,75. Amb un **15-26** en els darrers 10 minuts, el conjunt groc-i-negre va acabar d’imposar la seua llei i de confirmar la seua superioritat sobre la pista.

## Protagonistes destacats

L'MVP del partit va ser **Josep Pérez**, qui va liderar l’equip amb **17 punts, 7 rebots i 5 assistències**. Amb un **45%** d’encert des del triple (**5/11**), **Josep** va demostrar la seua jerarquia i visó de joc, sent clau en l’augment del ritme ofensiu en la segona part.

**Ximo Ródenas**, qui va completar un partit extraordinari amb una gran efectivitat des de la línia de triple. L’escolta edetà va anotar **5** dels **6** intents des de 6,75 metres, un impressionant **83%** d’encert, que li va permetre acabar amb **15 punts** en poc més de 15 minuts en pista.

També cal destacar el paper dels germans **Rivas**, que continuen guanyant protagonisme a l’equip. Amb més de **20 minuts** disputats cadascun, ambdós van superar la barrera dels **10 punts** i van contribuir a la victòria col·lectiva amb jugades clau en moments importants.

## El repte de trencar la mala ratxa a casa

Amb l’objectiu del play-off ja assegurat, el **Nadunet Refitel Bàsquet Llíria** afronta ara el repte de recuperar les bones sensacions al **Pla de l’Arc**. Aquest cap de setmana, els edetans rebran la visita del **CB Prat**, **cinqué** classificat. Ambdós equips arriben amb dinàmica ascendent després de dos victòries consecutives.

El **CEB Llíria**, que va signar una primera volta impecable amb un balanç de **6 victòries en 6 partits** com a local, busca trencar la mala ratxa de la segona volta, on acumula **quatre derrotes consecutives** al seu pavelló i encara no coneix la victòria.

El camí cap a l’ascens continua i **Llíria** vol continuar somiant en què els mussols alcen el vol.