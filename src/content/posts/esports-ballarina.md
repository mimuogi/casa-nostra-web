---
title: La jove gimnasta Adriana Pérez rep el reconeixement de l'Ajuntament de Llíria
author: Carlos Castillo
date: 16/04/2025
tags: esport
---

## L'esportista de la localitat va aconseguir tres medalles d'or en el Campionat d'Europa Fit Kid

Representants de la Corporació municipal de Llíria han rebut a Ca la Vila, a la gimnasta del municipi, **Adriana Pérez Inarejos**, en reconeixement dels seus últims triomfs en la modalitat de **Fit Kid**.

La jove esportista va sumar **tres medalles d'or** en el **Campionat d'Europa** que es va celebrar el mes d'octubre passat a **Sofia (Bulgària)**. Va finalitzar en **primera posició** en les categories **d'Individual, **Acro Dance Team** i **Acro Dance Big** Group.

**Adriana Pérez** va començar a practicar Fit Kid, una disciplina esportiva que combina dansa amb exercicis gimnàstics, a l'edat de 5 anys. Des de llavors ha desenvolupat una exitosa carrera en diferents tornejos nacionals. Actualment, forma part del **Club Souldance de Manises**.

L'alcalde **Joanma Miguel** i l'edil d'Esports, **Nico Marco**, han volgut felicitar, en nom de la ciutat, a esta veïna “per la seua ja brillant carrera malgrat la seua joventut, la qual cosa representa tot un orgull per a Llíria”. En este sentit, el regidor ha ressaltat que “sempre representa una satisfacció veure com ixen noves destacades esportistes en disciplines minoritàries, i Adriana és un clar exemple d'això, i que a base de molt de treball, enguany, a més, competeix en la màxima categoria nacional amb tan sols deu anys”. 

![ La jove esportista amb la corporació municipal ](/assets/continguts/recursos/20250416-RecepcióngimnastaAdrianaPérez.jpg "La jove esportista amb la corporació municipal")
