---
title: Turia Music Festival presenta la seua nova edició
author: Carlos Castillo
date: 09/10/2024
tags: noticia
---

## El exitós festival de Llíria, ara redenominat com TUMU, anuncia les dates per a l'any que ve

El passat 3 d'octubre l'Ajuntament de Llíria i la promotora del Turia Music Festival, ara redenominat om **TUMU** van presentar les dates de la pròxima edició de l'exitós festival de la capital del Túria, que se celebrarà l'any vinent els dies 9 i 10 de maig. La  presentació del festival va comptar amb la presència de l'alcalde **Joanma Miguel**, la regidora de Cultura i Festes **Mª José Llopis**, i el promotor **Guillermo González**, amb el principal canvi de comptar amb un dia més de festival.

Aquesta tercera edició, batejada com "Genius of Time", estarà repleta de novetats: 3 escenaris, un d'ells dedicat en exclusiva a DJ locals, més de 40 artistes, que aniran revelant-se a mesura que s'aproxime la data, la inclusió de més gèneres musicals, com el reggae i el reggaeton, i com colofó final, la participació de la mítica discoteca **Chocolate**, un esdeveniment inèdit en la seua extensa història. A més ha anunciat que, com les anteriors edicions, destinarà part dels guanys a una causa benefica per donar suport i visibilitat. Aquest any donarà 1 euro per cada entrada a la Junta de **l'Associació Espanyola Contra el Càncer (AECC)**, .

El festival arrencarà el divendres 9 de maig amb un escenari dedicat al reggaeton, un altre amb la presència de la discoteca Chocolate, i un tercer exclusiu per a DJ locals durant tot el festival. La jornada del 10 de maig tornarà com en les dues anteriors edicions a apostar per la millor música electrònica i de remember. El cartell definitiu es podrà consultar a la pàgina web oficial **turiamusicfestival.com**. Les entrades es posaran a la venda a partir de l'11 de novembre.

L'organitzador ha destacat que "després de l'èxit de les dues primeres edicions, hem apostat en aquesta pròxima per oferir una jornada més, amb més gèneres musicals i arribar a més públic de diferents edats, entre altres novetats i sorpreses. Al llarg dels dos dies de festival, esperem reunir més de 9.000 persones".

Per la seua part, l'alcalde *Joanma Miguel** ha ressaltat que aquest festival "representa una proposta d'oci molt atractiva per a Llíria, per la visibilitat i el posicionament que ofereix a la ciutat, ja que cal recordar que enguany més del 70% del públic visitant procedia de fora del municipi".

Així mateix, la regidora **Mª José Llopis** ha volgut destacar "l'impacte econòmic que té al municipi. En la segona edició es van generar més de 150 llocs de treball directes i també va influir en el negoci del sector de l'hostaleria i de l'estètica local, amb una col·laboració important amb la Federació del Comerç de Llíria. I sense oblidar tampoc el vessant solidari que tindrà el 2025".

![Cartell del Turia music festival 2025](/assets/continguts/recursos/tumufestivalimagen.jpg "Imatge del cartell TUMU 2025")