---
title: El poble de Llíria rep a l'Orquestra de la Comunitat Valenciana amb un magnífic concert
autor: Carlos Castillo
date: 17/09/2024
tags: noticia, cultura
---

## La prestigiosa agrupació va amenitzar les festes de Sant Miquel amb una actuació de luxe al nostre poble

El passat 13 de setembre el teatre de l'Unió Musical de Llíria va rebre la reconeguda *Orquestra de la Comunitat Valenciana* en el context de la Fira i Festes de Sant Miquel. Dirigida pel seu guardonat director, l'estatunidenc *James Gaffingan* i amb músics de tots llocs i procedències, els edetans i edetanes varen poder gaudir de forma totalment gratuïta, d'un concert on es va interpretar *"Simfonia núm. 3 en fa major, Op. 90" de Brahms, l'"Obertura Leonore nº 3 en do major, Op. 72b" de Beethoven, i "Capriccio espagnol, Op. 34" de Rimski-Kórsakov*.

A part de les espectaculars obres interpretades, va engrandir-se encara més l'actuació per la gràcia natural del director a l'hora de dirigir. Durant tot el concert l'audiència podia hipnotitzar-se amb els moviments de l'estatunidenc, que pareixia la música feta moviment. Acompanyat de la magnífica interpretació del seu concertino *Gjorgi Dimcevski*, va quedar un concert redó per tots els veïns i veïnes de la nostra localitat.

