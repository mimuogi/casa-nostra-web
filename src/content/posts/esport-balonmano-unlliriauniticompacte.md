---
title: Un Llíria unit i compacte asegura els dos punts en una gran actuació d'equip
author: Sibilino
date: 06/10/2024
tags: noticia, esport
imageUrl:
---

L'equip **Sénior Masculí del Club Balonmano Llíria** va aconseguir una contundent victòria a la **jornada 2** de la lliga, enfrontant-se a **l'Ibi Handbol**, un equip recentment ascendit. Els edetans van sumar el seu primer '+2' de la temporada, després de caure la primera jornada davant el potent Club Balonmano Benidorm B amb un resultat de 36 a 26.

## El protagonista 🤾🏻🥅

El porter local, **Kike Orts (dorsal 12)**. Amb una actuació estel·lar sota els pals, va parar **quatre** dels huit penals que li van llançar, minvant les opcions de **l'Ibi Handbol** de retallar distàncies en els moments clau del partit. La confiança i la seguretat que va transmetre a l'equip des de la porteria van ser decisives per mantindre el control del marcador durant tota la primera part, donant fins i tot una assistència iniciant un gran contraatac que va finalitzar **Vicent (Dorsal 71)**.

## El partit 🔝🎩

L’altre gran pilar de la victòria va ser el bloc defensiu del **Club Balonmano Llíria**. L'equip va saber tancar els espais, pressionar amb una gran intensitat (9 penals en contra) i anticipar-se als moviments de l'atac rival, deixant a **l'Ibi** sense opcions clares de llançament. Gràcies a aquesta solidesa defensiva, els locals van aconseguir anar al descans amb un còmode avantatge de **14-7**, amb la grada del **Pavelló Pla de l'Arc** vibrant amb cada acció.

El suport incondicional de **l'afició edetana** també va jugar un paper fonamental. Els seguidors van omplir el pavelló, donant alé constant a l'equip i creant un ambient espectacular que va impulsar els jugadors a mantindre la intensitat durant tot el partit, els nostres varen aconseguir ampliar la ventaja fins a un marcador de '+11' respecte als rivals, però un últim arreo d'orgull per part dels visitants va fer que el marcador final fora de **30-23**, mantenint la ventaja de +7 que el Llíria va aconseguir durant els primers 30 minuts.