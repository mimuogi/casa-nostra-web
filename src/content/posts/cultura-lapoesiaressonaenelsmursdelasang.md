---
title: La poesia ressona en els murs de la Sang
author: Carlos Castillo
date: 14/10/2024
tags: noticia, cultura
---

##  l'Església de la Sang va acollir un Aplec de poetes en homenatge a Estellés

El passat dia 9 d'octubre, amb motiu del dia dels valencians i les valencianes, a les 12:30 h, l'Església de la Sang va acollir un emotiu aplec de poetes en homenatge al gran poeta valencià **Vicent Andrés Estellés**. L'esdeveniment, organitzat per l'Ajuntament, va comptar amb la participació de diversos poetes del País Valencià, destacant figures com **Carles Subiela**, **Anna Chover** o **Paco Marín**.

El recital va estar presentat pel regidor **Nico Marco**, qui va començar l'acte ressaltant, junt amb un poema que havia escrit per l'ocasió la importància de mantenir viva la veu de la poesia valenciana i el llegat d'Estellés. A l'esdeveniment també van assistir l'alcalde **Joanma Miguel**, la regidora de cultura **María José Llopis** i altres regidors del consistori de totes les ideologies, que varen voler mostrar el seu suport a la cultura i la literatura valenciana.

Els poetes participants varen recitar una selecció de poemes que varen destacar pel seu profund arrelament a la identitat i llengua valenciana, en sintonia amb l'estil i el compromís social d'Estellés. Aquest homenatge ha servit per a unir, una vegada més, la cultura i la comunitat en un espai emblemàtic com és l'Església de la Sang, reforçant l'herència poètica del País Valencià.

![Foto dels poetes amb la corporació municipal](/assets/continguts/recursos/aplecpoetes2024.jpg "foto despres del acte amb tots els poetes participants")