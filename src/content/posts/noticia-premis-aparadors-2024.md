---
title: L'Ajuntament de Llíria entrega els premis dels concursos de Nadal 2024
author: Carlos Castillo
date: 19/12/2024
tags: noticia
---

## Ha distingit els millors aparadors comercials, decoració de balcons i façanes, i pessebres.

**L'Ajuntament de Llíria** va donar a conéixer ahir els guardons dels concursos nadalencs 2024, amb els quals es busca premiar el treball de comerços, associacions i veïnat en la decoració de la ciutat i el muntatge de pessebres durant aquestes festes. L’alcalde **Joanma Miguel** i la regidora de Festes i Comerç, **Mª José Llopis**, juntament amb els membres del jurat, van ser els encarregats d’entregar els diplomes.

En el concurs de pessebres, en la modalitat de fins a 1,5 metres de llarg, el primer premi va ser per a **Pau Carrascosa Albiol**, el segon per a **Rubén Fombuena Delgado**, i el tercer per a **María del Rosario García Giner**.

En la categoria de més de 1,5 metres de llarg, **José Luis Castillo García** va obtindre el primer premi, **Francisco Bosch Hernández** el segon, i **César Cotanda Valero** el tercer.

Els guardons de cada modalitat estaven dotats econòmicament amb 200 euros per al primer, 100 per al segon i 50 per al tercer.

**Concurs d’aparadors i façanes**
D’altra banda, el premi al millor aparador comercial de Llíria 2024 va ser per al **Centre Auditiu i Òptic Anna Cervera**. El guardó per a la millor decoració d’una façana, balcó o finestra va ser per a **Vicenta López Pla**, mentre que el de la modalitat per a entitats col·lectives el va rebre la **Falla Avinguda dels Furs i voltants**.

Cada premi té una dotació econòmica de 200 euros i un val de 50 euros de la Federació del Comerç de Llíria per comprar als establiments associats.

![Guanyadors els premis a millor façana, aparador comercial i decoració col·lectiva](/assets/continguts/recursos/20241219-premio-concurso-escaparates-fachadas.jpg "Guanyadors dels premis")

Pots veure les decoracions participants a:

## APARADORS COMERCIALS

- Q-Casa (C/ Duc de Llíria, 50-52) 
- Viatges Llíria (C/ Duc de Llíria, 47)
- Ecolife (C/ Metge Miguel Pérez, 13)
- Agartha (C/ Sant Vicent de Paül, 20)
- Òptica Llíria (C/ Duc de Llíria, 18)
- Nou Calasanz (C/ Pla de l'Arc, 21)
- Centre Auditiu i Òptic Anna Cervera (C/ Duc de Llíria, 72)
- Centre Òptic Llíria (C/ Sant Vicent Ferrer, 37)

## FAÇANA, BALCÓ O FINESTRA

- C/ Sertori, 7
- C/ Lope de Vega, 11
- C/ Pla de l'Arc, 17
- C/ Casaus, 10
- C/ Duc de Llíria, 122
- C/ Alpelic, 3
- C/ Mestre August Roca, 1

## COL·LECTIU

- Falla Avinguda dels Furs i voltants (Av. dels Furs, 17)
- Falla Pla de l'Arc (C/ Pla de l'Arc, 91)