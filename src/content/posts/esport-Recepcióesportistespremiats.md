---
title: Llíria homenatja jóvens esportistes locals pels seus èxits en karate i handbol
author: Carlos Castillo
date: 10/06/2025
tags: esports
---

## Es va dur un xicotet acte per reconéixer la seua obtenció diverses medalles en competicions autonòmiques i nacionals


L'Ajuntament va oferir la vesprada del **dijous dia 5** una recepció a un grup de jóvens esportistes de la localitat pels **èxits** obtinguts en diferents **competicions autonòmiques i nacionals**. Una representació de la Corporació municipal, encapçalada per l'alcalde **Joanma Miguel** i l'edil d'Esports **Nico Marco**, han participat en este homenatge.

En la modalitat de karate, han rebut este reconeixement **Miguel Cariñena**, campió autonòmic de Kumite Infantil -40 Kg; **Laia Verdeguer**, campiona autonòmica de Kumite Infantil -36 Kg; **Jimena Rodenas**, subcampiona autonòmica de Kumite Infantil -30 Kg; **Pablo Sánchez**, subcampió autonòmic de Kumite Infantil -30 Kg; i **Alba Peñarrocha** subcampiona autonòmica de Kumite Precadet +50 Kg.

A més, **Jimena Rodenas** va aconseguir la medalla de bronze en el Campionat d'Espanya Infantil celebrat a Logronyo, per al qual també van ser seleccionats, per la Federació Valenciana de Karate, **Miguel Cariñena i Laia Verdeguer**.

Igualment, l'Ajuntament ha volgut homenatjar dues jugadores d'handbol del municipi, **Ainara Bellod** i  **Aitana Manuel**, que militen en el **Club Balonmano Morvedre**, i amb el qual es van proclamar **campiones d'Espanya en categoria juvenil**.

Finalment, s'ha distingit als també esportistes d'esta disciplina, **Alejandro Tebar i Marc Saiz**, del **Club Balonmano Mislata**, i **Berta Mir**, del Grup **USA Handbol Mislata**, per la seua participació en el **Campionat d'Espanya**.

L'alcalde **Joanma Miguel** ha felicitat este grup de jóvens “per estos magnífics resultats aconseguits gràcies a la seua constància i esperit de superació, i que sempre representen un gran orgull per a la nostra ciutat”.

Per part seua, el regidor d'Esports, **Nico Marco**, s'ha sumat també a estes felicitacions “per uns èxits que es revaliden com és en el cas del karate, i sorgeixen nous destacats esportistes com en l'handbol, que es van formar en el planter del club de Llíria".

![ Fotografía del reconeixement amb els esportistes ](/assets/continguts/recursos/20250610-recepcióndeportistaslocales.jpg "Fotografía del reconeixement amb els esportistes")
