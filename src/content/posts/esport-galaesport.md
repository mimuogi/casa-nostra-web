---
title: Llíria homenatja les seues figures esportives i equips històrics
author: Carlos Castillo
date: 06/07/2025
tags: esport
---

## La Regidoria d'Esports presenta, en la Gala de l'Esport, el Mur de Llegendes per a recordar les grans fites esportives de la localitat


La **Gala de l'Esport de Llíria** va servir per a posar el punt final a la setmana esportiva que s'ha celebrat a la localitat del **21 al 28 de juny** amb més de **20 activitats** per a totes les edats.

En l'acte, que va comptar amb la presència de l'alcalde **Joanma Miguel** i l'edil d'Esports **Nico Marco**, es va donar a conéixer el **Mur de Llegendes** de l'esport edetà, que s'ha situat en el **Pavelló Pla de l’Arc**. Aquest espai permanent arreplega figures i equips històrics del municipi que han destacat per la seua trajectòria o per ser pioners en la implantació d'una modalitat esportiva en la localitat.

En ell apareixen **Daniel Badenas** (ciclisme), **Fernando Montero** (natació), **Héctor Faubel** (motociclisme), **Ximo Gómez** (billar), **Ignacio Llácer** (futbol), **Ángel Cotanda** (natació), les pioneres de la gimnàstica rítmica, **Lorenzo Lozano** (tenis), els dos equips de l'ascens a **2a B** (futbol), **Pepe García** (karate), **Manolo Miguel** (bàsquet), **Ana Tomás** (bàsquet), **Paco Cotanda** (handbol), **Vicente Navarro** (futbol), la **generació daurada de l'handbol**, **Francisco Gorrea** (pilota valenciana), **Juan Torrijo** (futbol), els **pioners del ciclisme**, **Nacho Rodilla** (bàsquet), **l'equip de l'exili** de futbol, **l'equip de l'ascens a l'ACB** (bàsquet), **Carlos Carbonell** (futbol), **Isma Cantó** (bàsquet), **Mónica Merenciano** (judo adaptat), **Josep Alcácer** (futbol), **José Puchol** (pilota valenciana), **l'equip de nacional d'handbol**, **Juan Bautista Alcocer** (atletisme), la **generació daurada del bàsquet**, els **pioners de la natació**, **Sime Galduf** (futbol), **Vicente Aguilar** (futbol adaptat), els **pioners de l'handbol**, **Maribel Aisa** (atletisme), els **pioners del bàsquet**, **Alejandro Rosalén** (futbol), **Miguel Asensi** (karate) i **Pedro Gil** (patinatge).

A més, en la gala es va entregar un reconeixement als **32 clubs** amb els quals actualment compta **Llíria**. I es va fer lliurament dels trofeus de les diferents competicions de la setmana esportiva.

El regidor **Nico Marco** ha assenyalat que en aquesta edició “hem volgut unir present i passat, per a reconéixer, d'una banda, el treball de les entitats per al foment de la pràctica esportiva, i per altra recordar als grans noms de l'esport de Llíria, precursors i referents per a la gran oferta i diversitat esportiva amb la qual comptem hui dia”. 

![ Representants del Mur de Llegendes ](/assets/continguts/recursos/20250706-representantsmurllegendes.jpg "Representants del Mur de Llegendes")

![ Mur de Llegendes ](/assets/continguts/recursos/20250706-MurodeLeyendas.jpg "Mur de Llegendes")

