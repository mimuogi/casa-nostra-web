---
title: La Policia Local de Llíria, en col·laboració amb la Guàrdia Civil, deté a un delinqüent amb diversos antecedents
author: Carlos Castillo
date: 27/03/2025
tags: noticia
---

## Acabava de cometre un robatori amb violència en el metro i un avís va permetre la seua detenció

La col·laboració entre la Policia Local de Llíria i la Guàrdia Civil va permetre la detenció la passada nit del diumenge 23 de març, d'una persona per un presumpte delicte de robatori amb violència i intimidació.

La central de la Policia Local va rebre un avís, a través del 112, informant que, en la línia de metro direcció a Llíria, un individu estava agredint a una persona per a intentar sostraure-li el mòbil i altres efectes personals.

La ràpida actuació conjunta dels dos cossos policials va fer malbé les intencions del presumpte autor del robatori, qui compta amb diversos antecedents policials per delictes similars contra el patrimoni.

El detingut va ser posat a disposició judicial i la seua detenció ha servit per a la investigació i esclariment d'altres fets delictius.

![ Imatge del reten de la policia local ](/assets/continguts/recursos/20250327-policia.jpg "Imatge del reten de la policia local")

