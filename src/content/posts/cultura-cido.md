---
title: Les 25 promeses internacionals de la direcció orquestral competiran a Llíria per ser la millor batuta jove del món
author: Carlos Castillo
date: 21/07/2025
tag: cultura
---

## Les persones finalistes han superat un primer sedàs a la qual es van presentar més d'un centenar d'aspirants de diferents nacionalitats

Llíria consolida el seu esdeveniment musical **més prestigiós i internacionalment reconegut**. A partir d'este pròxim dilluns, buscarà al successor o successora de l'hongarés **Levente Török**, flamant guanyador del primer ‘CIDO’ en 2021, i del taiwanés **Brian Liao**, millor batuta en 2023.

La **tercera edició del Concurs Internacional de Direcció d'Orquestra “Llíria City of Music”** arranca el **21 de juliol** amb **25 aspirants de 12 nacionalitats diferents**. La cita, organitzada per l'Ajuntament en col·laboració amb **l’Asociación Española de Directores de Orquesta (AESDO)**, a més d'un important incentiu econòmic, oferix la possibilitat al guanyador o guanyadora de dirigir algunes de les millors orquestres nacionals.

**Llíria, Ciutat Creativa de la Música per la UNESCO**, tornarà a ser focus “de l'excel·lència musical i busca de talent internacional, amb un concurs cada vegada més reconegut dins i fora d'Espanya”, ha explicat l'alcalde de Llíria, **Paco Gorrea**. “Estem encantats de rebre en la nostra localitat a les majors promeses de la direcció, seleccionades després d'un exigent procés, i compartir amb elles i amb totes les persones que visiten este concurs obert al públic les potents arrels musicals i educatives de Llíria”.

La competició de la tercera edició **començarà el 21 de juliol** amb quatre fases eliminatòries que serviran per a triar la millor batuta jove del panorama internacional, i es desenvoluparà fins al **25 de juliol**, amb la final. “Mantenim l'estructura de les primeres edicions, i l'exigència continua sent la mateixa”, relata la regidora de Cultura, **Mª José Llopis**. “Enguany, a més, hem establit un conveni amb **l'Institut Superior d'Ensenyances Artístiques de la Comunitat Valenciana (ISEACV)** per al reconeixement de crèdits per assistir al Concurs, així que esperem rebre també a molts estudiants”, ha afegit.

Les **25 persones aspirants** s'enfrontaran a obres de **Stravinski**, **Elgar**, **Mozart**, **Tomasi o Beethoven**, i a una obra per encàrrec de David Moliner, com és tradició en el CIDO per a donar suport a jóvens compositors i compositores. El seu treball serà avaluat per un jurat presidit per l’edetà i antic director de l’Orquestra de València, **Manuel Galduf**, qui estarà acompanyat per la directora d'orquestra xinesa **Ni Fan**, el també llirià **José Miguel Rodilla**, el polonés **Jan Miłosz Zarzycki**, l'uruguaià **Diego Naser** i **Cristóbal Soler**, el prestigiós director artístic del certamen.

**Aspirants de primer nivell internacional** 
Les **25 batutes finalistes** han sigut seleccionades d'entre **104 aspirants** menors de 35 anys que van presentar la seua sol·licitud. Encara que es manté una àmplia representació espanyola, en la seua majoria són d'origen estranger, de nacionalitats tan dispars com el **Regne Unit, Grècia, Rússia, els Estats Units, Xile, la Xina, Veneçuela, Àustria, Alemanya, Itàlia, Nova Zelanda o Corea del Sud**:

**Daniel Joseph, el Regne Unit; Vladimir Piskunov, Rússia; Daniel Ros, Espanya; Ioanna Vlagkouli, Grècia; Otis EnokidoLineham, el Regne Unit; Xingyi Chen, la Xina; Elvis Pérez, Veneçuela; David Schlager, Àustria; Yixing Sun, la Xina; Chunyi Zhao, la Xina; Jason Bae, Nova Zelanda; Ke-Iuan Hsin, la Xina; Benjamin Huth, Alemanya; Daniel Martínez Hermoso, Espanya; Alejandro Cantalapiedra, Espanya; Javier Huerta Gimeno, Espanya; William Lai, el Regne Unit; Mauro Mariani, Itàlia; Oliver Cope, el Regne Unit; Jaehyuck Choi, Corea del Sud; Samuel Beluzán, Espanya; Eleanor Núñez Mason, els Estats Units d'Amèrica, USA; Javier Enrique Álvarez Fuentes, Xile; Javier Ignacio Córdoba López, Espanya; Ning Ma, la Xina.**

**Cita especial per al públic el 25 de juliol**
El concurs repartirà **8.500 euros en premis econòmics**. **5.000 d'ells seran per al guanyador o guanyadora** que, a més, **tindrà l'oportunitat de ser convidat o convidada a dirigir importants orquestres col·laboradores**. El concurs finalitzarà amb els **tres millors a la Unió Musical de Llíria**, amb **lliure accés per al públic**, que a més eixe dia tindrà l'oportunitat de presenciar un concert especial dirigit per **Luis Cobos** i l'emocionant gala d’entrega de premis.

El trombonista de Llíria, **José Vicente Faubel**, membre de **l’Orquestra de la Comunitat Valenciana** i resident en el **Palau de les Arts Reina Sofia**, actuarà com a solista convidat en la fase final, interpretant el **"Concert per a trombó"** de **Henri Tomasi**.

Com a novetat, enguany en la final de lliure accés es podran seguir detalladament les actuacions dels directors i directores a través d'una pantalla gegant i una càmera de seguiment especial. Al seu torn, el jurat oferirà les seues primeres impressions després de cada intervenció en viu i en directe per a totes les persones assistents al teatre.

![ Cartell CIDO ](/assets/continguts/recursos/20250722-CARTELCONCURSOINTERNACIONALDIRECCIÓNLLÍRIA.jpg "Cartell CIDO")